{"author":"李壁","id":85530,"strains":["仄仄平平平，平平仄平平。","平仄仄仄仄，平平仄平平。","平仄仄平平，平平平仄仄。","仄仄仄平平，仄仄平平仄。","仄平仄平仄，平仄仄仄平。","平平仄仄仄，仄仄平平平。","○○仄仄仄，平仄平平○。","平平仄仄仄，平仄仄仄仄。"],"paragraphs":["璧月舒金波，流光入窗蓬。","江水碧杳杳，淮山直丛丛。","牢落亦清甘，繁华儿辈事。","一褐拥春寒，倦拨青编睡。","绛纱眩纨绮，箫鼓沸隔船。","龛灯独耿耿，静对花双悬。","更深共语笑，为客何时了。","纷兮总浊恶，文字有潜照。"],"title":"真州元夕和韵二首  其一"}
