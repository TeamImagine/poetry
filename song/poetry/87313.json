{"author":"韩淲","id":87313,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平平平仄，平平平仄仄平平。"],"paragraphs":["两龚二阮古来希，古月之家喜得之。","邂逅数年成契阔，因仍几日复追随。","有诗有酒须人胜，无命无才亦我宜。","华发苍颜胜强健，霜清山影雁参差。"],"title":"赠季伦伯皋叔侄"}
