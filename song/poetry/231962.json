{"author":"李彭","id":231962,"strains":["仄仄仄平仄，平仄平○平。","平仄仄○仄，仄仄平平平。","仄仄平仄仄，平平仄平平。","平平仄平仄，平仄平○平。","平平平平仄，平仄仄仄平。","○平仄仄仄，仄仄○平平。","仄仄仄平仄，平平仄平平。","仄仄仄仄仄，○仄平平平。"],"paragraphs":["仲夏暑方壮，游子巾柴车。","崖断眇空旷，遂造群仙居。","阔步烟霭外，追凉晚风余。","泉声远逾响，猿挂时相呼。","仙人翔寥廓，曾不念故庐。","苍珉礼斗处，往往闻笙竽。","我复恣云卧，悠然隘寰区。","妄念鼓不作，长歗聊虚徐。"],"title":"游简寂观"}
