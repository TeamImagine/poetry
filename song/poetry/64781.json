{"author":"章甫","id":64781,"strains":["仄仄仄仄仄平仄，仄仄仄平○仄平。","仄仄仄仄仄平平，仄仄仄平○仄平。","平平仄仄平平仄，仄仄仄平平仄仄。","平平○仄○平平，仄仄平平仄○仄。","平平仄平平仄○，仄仄仄仄平平○。","平仄仄仄平仄平，平仄平平仄仄平。","仄仄平平平仄仄，平平○平平仄仄。","仄平平仄仄○仄，仄平仄仄平仄仄。","平平仄仄平平平，仄仄仄平平仄平。","○○仄仄平○○，仄仄平平平仄平。"],"paragraphs":["有口只可饮醇酒，世事令人三日呕。","有耳只可对诗翁，俗语令人三日聋。","平生嗜酒耽佳句，此外自知无用处。","东风吹我堕江边，岁晚知音罕相遇。","诛茅盖头无少闲，数日不到诸君间。","尘土眯眼须鬓斑，谁赋淮南大小山。","怪底晴檐灵鹊噪，篮舆相寻谈绝倒。","恨君无乃酒量窄，爱君岂独诗格老。","开尊唤客知何时，坐上可无俞与韦。","更长不怕杯行迟，愿见春风杨柳枝。"],"title":"元用见过诵诗剧谈因成古风以成戏恼兼简若晦唐卿"}
