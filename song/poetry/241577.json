{"author":"周紫芝","id":241577,"strains":["仄仄仄仄平，平平仄平○。","平仄仄仄平，平平仄平平。","○仄○平平，○仄平平平。","平平仄○仄，仄仄平仄○。","平仄仄仄○，仄仄○仄平。","仄仄○仄仄，仄○○平平。","平平仄平仄，平仄平平平。","平平仄仄仄，平仄仄仄○。","平○仄平仄，平平仄平平。","仄○平仄仄，平仄平平平。"],"paragraphs":["太极肇两仪，君臣亦爰分。","风后力牧来，于今几何人。","中古称伊周，当代知无伦。","公功出其上，未易今昔论。","功固未易论，报亦难具陈。","杰阁标盛德，备燕昭庸勋。","丹青绘缣素，奎画形丝纶。","凌烟古亦有，兹实所未闻。","何劳不罗拜，金猊祝炉芬。","永相天自许，耆寿尊师臣。"],"title":"时宰生日诗六首  其六"}
