{"author":"韩翃","id":4769,"strains":["仄仄平仄○，仄○平仄仄。","○平平仄仄，仄仄平平仄。","仄仄仄平平，平平仄平仄。","仄平平平仄，仄仄平平仄。","仄仄仄○平，平平仄平仄。","仄平○仄仄，仄○平平仄。","平仄仄仄平，○○平仄仄。","○○仄平仄，○仄平平仄。"],"paragraphs":["敛版辞汉廷，进帆归楚幕。","三江城上转，九里人家泊。","好酒近宜城，能诗谢康乐。","雨晴西山树，日出南昌郭。","竹露点衣巾，湖烟湿扃钥。","主人苍玉佩，后骑黄金络。","高视领八州，相期同一鹗。","行当报知己，从此飞寥廓。"],"title":"送李司直赴江西使幕"}
