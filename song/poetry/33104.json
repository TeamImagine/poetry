{"author":"陆游","id":33104,"strains":["仄仄仄仄平○平平平，仄仄仄仄平平平。","仄仄仄平仄仄仄平平，仄○仄仄平平平。","仄仄仄仄平平平，○平仄○仄仄平。","○仄○仄仄平○，平仄仄仄平仄平。","仄○○平仄仄仄，仄平仄仄平平○。","仄平仄仄仄仄仄，仄平仄？平平平。","仄仄平平○平仄，仄平仄仄平○平。","仄○仄平○仄仄，仄仄仄仄平平平。"],"paragraphs":["我欲筑化人中天之台，下视四海皆飞埃。","又欲造方士入海之舟，破浪万里求蓬莱。","取日挂向扶桑枝，留春挽回北斗魁。","横笛三尺作龙吟，腰鼓百面声转雷。","饮如长鲸海可竭，玉山不倒高崔嵬。","半酣脱帻发尚绿，壮心未肻成低摧。","我妓今朝如花月，古人白骨生苍苔。","后当视今如视古，对酒惜醉何为哉。"],"title":"池上醉歌"}
