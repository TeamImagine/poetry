{"author":"王洋","id":251532,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["春行日日度芳林，僧梦回看午转阴。","闲喜林塘多静态，忙输蜂蝶见花心。","三杯酒后逢人醉，几首诗多取意吟。","惭愧孟郊三百首，何人收拾荐薰琴。"],"title":"仆近还舍以一篇饷秀实蒙以两篇见酢谨用前韵再酬一篇"}
