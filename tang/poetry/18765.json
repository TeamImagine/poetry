{"author":"李绅","id":18765,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["西园到日栽桃李，红白低枝拂酒杯。","繁艳只愁风处落，醉筵多就月中开。","劝人莫折怜芳早，把烛频看畏晓催。","闻道数年深草露，几株犹得近池台。"],"title":"滁阳春日怀果园闲宴"}
