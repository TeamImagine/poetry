{"author":"程俱","id":235657,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平仄仄仄平。","仄仄平平平仄仄，仄平平仄仄平平。"],"paragraphs":["雪消晴沼涨微波，一局文楸比烂柯。","尘外清霄三岛近，日边春色五云多。","不妨窈窕耽书癖，时遣旗抢战睡魔。","汹涌诗情何所似，九军雷动伐灵鼍。"],"title":"和同舍雪晴即事"}
