{"author":"韩琦","id":90652,"strains":["仄仄平平仄，平平仄仄平。","○平仄平仄，○仄仄平平。","平仄平○仄，平平仄仄平。","仄○○仄仄，○仄仄平平。","仄仄平仄仄，平平仄仄平。","仄○平仄仄，仄仄仄平○。","仄仄平平仄，平平仄仄平。","仄平平仄仄，仄仄○○平。","○仄平平仄，平平仄仄平。","平平平仄○，仄仄仄平平。","仄○平平仄，○平仄仄平。","平平平仄仄，○仄仄平平。"],"paragraphs":["圣统垂千祀，天仁覆万方。","思贤咏场藿，兴俭缉帷囊。","宽法均疏网，忧民甚纳隍。","画衣期不犯，行苇见无伤。","列庙灵潜佑，高穹意默彰。","故教生嗣晚，欲示卜年长。","帝梦前推吉，郊禖此报祥。","协辰初告望，纪节正迎商。","和气城铜律，休符集画堂。","清飚来美应，瑞旭荐荣光。","九县欢声沸，三都惠泽滂。","非才尘近掖，援笔颂无疆。"],"title":"皇子诞庆五言十二韵"}
