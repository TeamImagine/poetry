{"author":"方回","id":149007,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["空山浩浩朔风吹，萧飒如蓬两鬓垂。","独倚寒梅看远雪，合呼美酒赋新诗。","剡舟地迥何由往，陇驿天遥亦谩思。","忽忆立年湖上事，金樽银笔永无期。"],"title":"倚梅观雪"}
