{"author":"王洋","id":251496,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。"],"paragraphs":["晓冲轻浪远烟迷，闻道方为训导师。","绿髪小童辞俗日，白头老子泛舟时。","自缘旅客蔬盘早，不是阇黎钟饭迟。","欲别殷勤更留客，逢君知是旧相知。"],"title":"过慈感知古阇黎为童行落髪留饭偶已食不果留"}
