{"author":"徐铉","id":37122,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["高斋迟景雪初晴，风拂乔枝待早莺。","南省郎官名籍籍，东邻妓女字英英。","流年倏忽成陈事，春物依稀有旧情。","新岁相思自过访，不烦虚左远相迎。"],"title":"正初答锺郎中见招"}
