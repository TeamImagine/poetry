{"author":"饶节","id":225133,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["扪萝挽石复穿云，却叹公侯走世尘。","碧嶂回眸三界小，红崖移步百花春。","长沙只解随芳草，王老犹难避鬼神。","不道游山末后句，瘦藤遥指牧牛人。"],"title":"同广德和尚及诸禅伯游山有作次其韵"}
