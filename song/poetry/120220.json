{"author":"李龏","id":120220,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["渺渺仙京到不难，梦游顷刻过蓬山。","桃池根暖春常在，桂殿花寒夜弗关。","簇仗龙来珠箔卷，奏章人去玉庭闲。","尘缘未断鸡声起，又落黄粱未熟间。"],"title":"梦游仙"}
