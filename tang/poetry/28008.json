{"author":"皮日休","id":28008,"strains":["平平仄仄平平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["轻裁鸭绿任金刀，不怕西风断野蒿。","酬赠既无青玉案，纤华犹欠赤霜袍。","烟披怪石难同逸，竹映仙禽未胜高。","成后料君无别事，只应酣饮咏离骚。"],"title":"酬鲁望见迎绿罽次韵"}
