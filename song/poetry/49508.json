{"author":"杨万里","id":49508,"strains":["仄○仄○仄平平，仄○仄仄平仄平。","平○平平仄仄仄，平平仄仄平仄仄。","○平平平仄仄平，仄平仄仄○仄○。","○平○平仄仄仄，仄仄仄平平仄平。","仄仄仄仄平平仄，仄平仄平平仄仄。","平平仄仄仄仄仄，平仄仄平平平仄。","仄平仄平平仄仄，仄仄平平○仄仄。"],"paragraphs":["昔从永和望青原，永和在地山在天。","今从青原望万象，青原在下台在上。","乘成先生学海龙，眼高四海空复空。","如登中天骛八极，下视积苏同绛宫。","万物一马喻多少，漆园小家穷计校。","须弥芥子亦未妙，葱岭老胡乌知道。","此诗解嘲仍索闹，举似先生应绝倒。"],"title":"寄题周子中监丞万象台"}
