{"author":"陆游","id":37615,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["浮生真是寄邮亭，短鬓匆匆失故青。","睡少始知愁有力，病增方叹药无灵。","谋生懒似逢秋燕，访旧疏于欲旦星。","自笑若为销此恨，浊醪聊复倒余瓶。"],"title":"浮生"}
