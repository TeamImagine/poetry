{"author":"林景熙","id":160195,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["归鹤悠悠度海迟，闲来野寺看僧棋。","乡心荔子薰风国，客路槐花细雨时。","天地一身愁自语，江湖诸老澹相知。","乌丝醉后淋漓墨，片月娟娟照砚池。"],"title":"酬合沙徐君寅"}
