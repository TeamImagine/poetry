{"author":"宋祁","id":13847,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["俸微才给斗升储，炀灶烟沈乏爨苏。","下泽出游无款段，长安饱死羡侏儒。","病杯残蚁分蛇影，梦管流尘晦鼠须。","天极包荒恩未报，敢随张翰忆秋鲈。"],"title":"官廪月钱不足经费"}
