{"author":"吕陶","id":186178,"strains":["平平平仄平平平，仄仄仄仄平平平。","平○仄仄平仄仄，仄仄平仄平仄平。","平平仄平仄仄仄，仄仄平仄平平平。","仄平仄仄仄平仄，仄仄仄○平仄平。","仄平仄仄○平仄，仄仄仄仄平平平。","仄平仄仄仄平仄，平仄平仄平平平。","○○平仄仄仄仄，平仄平仄○平平。","○○平仄仄平仄，仄仄仄仄平平平。","平平平平仄○仄，平仄仄仄平平平。","平○仄仄仄仄仄，仄○仄仄平平平。","仄平平仄○仄仄，仄○仄仄平平平。","平平仄仄仄仄仄，平平仄仄平平平。","仄平平平仄平仄，仄仄仄仄仄仄平。","平平平仄仄仄仄，仄仄平仄平平平。","○平仄仄仄仄仄，○仄平仄平平平。","平平仄仄仄平○，平○仄仄○仄平。","仄平仄仄仄○仄，平仄仄仄○平平。","仄平平平仄仄仄，○仄仄○○平平。","仄平仄仄平仄仄，平仄平仄平仄平。","平平仄○○仄仄，○仄平仄○○○。"],"paragraphs":["西州都会坤之维，地产豊羡人熙熙。","朝庭念远勤抚养，欲壮心腹强四肢。","精求守臣择使者，故有贤业堪依毗。","导宣德泽广流派，讲举政教先本基。","不容蠧弊长芽蘖，直欲赤子皆充肥。","泰然一道遂无事，犴狱衰止文符希。","燕闲何以度岁月，凭仗文酒相追随。","过从僧舍尽幽邃，阅遍画手多神奇。","因嗟唐人值丧乱，奔走至此常怀归。","韬藏绝艺郁不发，壁间一扫穷精微。","试登高阁凝望久，欲将远眼穷天涯。","山扃水遶气象好，云晴日暖光阴移。","信哉浮生巨河上，鼎势会以一足支。","方今文轨庆混合，帝力何有民何知。","长廊广屡数百载，留得风景资游嬉。","清樽岂特具酬献，髙论不废评是非。","宦游此会亦难得，投笔一笑毫无疑。","又为歌诗载盛事，更唱迭和犹埙箎。","鄙夫幸尔陪雅集，怀抱芬馥兰与芝。","天阍九重劳梦想，回首乡国空迟迟。"],"title":"和运判孙圣微游大慈"}
