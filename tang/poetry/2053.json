{"author":"魏璀","id":2053,"strains":["平仄平平仄，平平○仄○。","○平○仄仄，平仄仄平平。","仄仄○平仄，平平仄仄平。","仄○平仄仄，仄仄仄平平。","平仄平平仄，平平○仄平。","平平仄○仄，平仄仄平○。"],"paragraphs":["瑶瑟多哀怨，朱弦且莫听。","扁舟三楚客，藂竹二妃灵。","淅沥闻余响，依稀欲辨形。","柱间寒水碧，曲里暮山青。","良马悲衔草，游鱼思绕萍。","知音若相遇，终不滞南溟。"],"title":"湘灵鼓瑟"}
