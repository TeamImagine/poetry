{"author":"李弥逊","id":253096,"strains":["仄平仄仄仄，平仄仄平平。","仄仄平平仄，平平仄仄平。","平平仄仄仄，平仄仄平平。","仄仄平平仄，平平仄仄平。"],"paragraphs":["病逢木上坐，携我曲栏行。","远水兼潮阔，层山带角横。","秋随北雁到，愁向暮蛩生。","正怯骚人句，诗坛莫浪盟。"],"title":"和韵仲宗天宁见怀月余卧病横山得其诗颇动念所以末句见意"}
