{"author":"吕本中","id":246500,"strains":["平平○仄仄，仄仄仄仄仄。","仄仄仄平仄，仄仄仄平平。","平平仄平仄，○仄仄仄平。","平平仄仄仄，仄仄仄仄平。","平仄平仄仄，平平平仄平。","仄仄仄仄仄，平平平仄○。","平平仄仄仄，仄仄平平平。","仄○仄平平，仄仄仄仄○。","仄平平平平，仄平平仄平。"],"paragraphs":["斯人如玉雪，可爱不可忘。","助以濯沧海，亦复閟余光。","今兹困尘土，更伴众翼翔。","时来唤我语，共此一榻凉。","风雨来颊舌，冰霜清肺肠。","我老渐窘束，公才方颉颃。","春秋有体制，子盖能文章。","要当纂微言，不以近故妨。","粲然东园花，不登葵藿场。"],"title":"本中将为海陵之行念当复与子之作别意殊愦愦偶得两诗上呈并告送与壮舆叔用也  其一"}
