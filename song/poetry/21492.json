{"author":"黄公度","id":21492,"strains":["平平仄仄平平仄，平仄仄平平仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["花枝已尽鶑将老，桑叶渐稀蚕欲眠。","半湿半晴梅雨道，乍寒乍暖麦秋天。","村垆沽酒谁能择，邮壁题诗尽偶然。","方寸怡怡无一事，粗裘粝食地行仙。"],"title":"道间即事"}
