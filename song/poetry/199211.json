{"author":"孔武仲","id":199211,"strains":["平仄仄平仄，仄○平仄平。","平平仄仄平，仄仄仄平○。","仄仄平仄仄，仄平仄○平。","平平仄仄○，仄仄仄仄平。","仄平平○仄，仄仄平平平。","仄平仄仄○，仄仄平平平。","仄平○仄平，○平仄○平。","仄平仄仄仄，仄仄○平平。","仄仄平仄仄，平平○仄平。"],"paragraphs":["朝趁朔风出，暮乘残月归。","尘埃变髪毛，岂不损裘衣。","忆昔年少日，未知愿轻肥。","登高作越吟，所喜独翠微。","至今清兴在，梦与南云飞。","奈何寸景间，扰扰随鞍鞿。","已营三亩田，临流架柴扉。","惠而好我者，傥许相因依。","种玉虽未熟，清泉犹御饥。"],"title":"答毅父"}
