{"author":"周紫芝","id":241350,"strains":["平平仄平仄，仄仄平平平。","仄平仄平仄，○仄平平平。","平平平仄仄，仄仄平仄平。","平平平仄仄，仄仄仄仄平。","仄平仄平平，仄仄平仄平。","平仄仄○仄，仄仄○平平。"],"paragraphs":["徐侯顿朱墨，岂复知花时。","美人忽含笑，临镜窥涟漪。","朝来摩两眼，喜作云雾披。","须烦春草句，咏此玉雪枝。","小窗惜无人，共赏林下姿。","毛褚二三子，亦足相遨嬉。"],"title":"次韵伯远梅花"}
