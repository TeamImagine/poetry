{"author":"许月卿","id":140860,"strains":["平平○平仄○平，平平仄仄○仄平。","平平仄仄平仄平，○仄仄平仄平平。","平平平仄仄仄平，仄平仄平仄仄平。","仄仄仄仄仄平平，平平仄仄平仄○。","平仄仄仄平平平，仄平○平仄仄平。","仄平平仄仄仄○，○平平仄○平平。","平○仄仄平平平，○仄仄仄平○平。","平仄平平仄仄仄，仄○○平平仄○。"],"paragraphs":["仙君重瞳衮衣明，红云一朵当殿楹。","千官拜舞环佩鸣，中有一人摄齐升。","琅琅敷诵百辟惊，首云有臣许月卿。","合在帝所式群英，煌煌召节来帝廷。","肤使奕奕华弓旌，我时荷边食芡菱。","坐茅心涣俨不听，从天飞下苍葱珩。","申传帝命通叮咛，亲授秘诀餐长生。","提耳言言帝旨令，梦回题诗香枕屏。"],"title":"除月二十三日夜梦"}
