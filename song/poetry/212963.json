{"author":"贺铸","id":212963,"strains":["平平仄仄平，○平平仄仄。","仄平仄仄平，○仄仄平仄。","平平仄平仄，仄仄仄平仄。","平仄○仄○，平平平仄仄。","平○仄平仄，仄仄平平仄。","平仄仄平平，平平仄平仄。","仄仄平平平，○平仄仄仄。","仄平平平仄，○仄仄平仄。","仄平平平仄，平○仄仄仄。","仄仄仄平○，仄平平仄○。"],"paragraphs":["人生七十稀，行年今已半。","事功贵及时，迟暮复何算。","嗟吾夙多负，失怙在童丱。","诗礼思有闻，飘飖辞祖贯。","慈亲念衰绪，猝猝营婚宦。","名姓系西班，星霜亟徂换。","未筑黄金台，长歌白石烂。","岂无同心契，相望眇云汉。","每虞狂飚至，摧折涧底干。","异日偶班输，抱柯徒永叹。"],"title":"人生七十稀"}
