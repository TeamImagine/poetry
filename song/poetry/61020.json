{"author":"许及之","id":61020,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["契托尊公千佛名，思瞻生气属丹青。","爱君克肖充眉宇，将母通家过里亭。","难韵更能陪我和，苦吟想见彻邻听。","勉传衣钵穷年计，入学元非一仲丁。"],"title":"酬郑千之"}
