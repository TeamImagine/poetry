{"author":"李正民","id":242144,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["分符江左力难支，窃食琳宫得禄迟。","淮上故园生杞棘，江边大将列旌旗。","未知疏傅挥金日，正是公孙脱粟时。","为报阿咸休怅望，十年穷巷困朝饥。"],"title":"示侄淇"}
