{"author":"苏舜钦","id":90514,"strains":["平仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["公镇西都拥剧权，远嗟穷苦寄新篇。","气雄迥出关河外，句险空惊鱼鸟前。","玉帐夜严兵似水，茅斋春静草如烟。","才愚荣悴皆殊绝，自笑相酬更斐然。"],"title":"某为世所弃困居于苏平生交游过门不顾长安侍读叶丈不以秦吴之远高下之隔闵此穷悴特贶以诗然韵险句奇不可攀续仰酬高谊强抉芜音"}
