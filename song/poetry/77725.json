{"author":"释道济","id":77725,"strains":["平平仄仄仄平平，平仄○平仄仄平。","仄平平仄○平仄，平平○仄○仄平。","○仄平平仄平仄，平仄平平平仄仄。","仄仄平○平仄○，平仄平平仄平仄。","平平平仄仄平平，仄仄平仄平○○。","平平仄仄仄○仄，仄平仄仄平○平。","○平仄仄平○仄，仄仄平○○平仄。","平平仄仄平仄平，仄仄○平平仄仄。","仄平仄仄仄○平，仄仄平○仄平仄。"],"paragraphs":["千章老木冷涵秋，今日重来话旧游。","一池寒水浸虚碧，清光莹澈凝不流。","中有神龙隠头角，为雨为霖滋旱涸。","圣主垂衣风雨调，龙亦安眠在丘壑。","人来初不睹真龙，但见金鲫浮沈中。","昂头摆尾得其所，我疑便是池中龙。","殷勤一语龙听取，汝以何缘堕龙伍。","良由一念嗔所生，毕竟难逃鳞甲苦。","蓦然直下便回光，愿力资深福寰宇。"],"title":"题玉泉"}
