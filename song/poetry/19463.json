{"author":"史浩","id":19463,"strains":["平平平仄仄，仄仄仄平平。","仄仄平平平，平仄○○○。","仄平仄仄仄，仄仄仄○平。","平○仄平仄，平仄平平平。","平平仄平仄，仄仄平平平。","仄○仄平仄，平平仄○平。","仄仄仄平仄，平平仄○平。","平平仄仄平，仄仄平平○。","平平○平平，仄仄平仄仄。","仄仄仄平仄，平仄平平○。"],"paragraphs":["平生林处士，一叶老波光。","坐令西湖名，千古磨苍苍。","迩来子李子，掉鞅出柴桑。","官闲到休日，清浅寻幽香。","金风度林麓，野艇生微凉。","竹间寄登览，孤岑水中央。","拂石辨奇迹，哦诗味遗芳。","归来笔不停，醉墨翻淋浪。","他时三贤亭，合著君在旁。","只恐作霖雨，幽梦通商王。"],"title":"次韵游西湖"}
