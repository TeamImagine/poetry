{"author":"杨时","id":215321,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄仄。","仄仄平平平仄仄，平平仄仄仄平平。"],"paragraphs":["灵槎初泛斗牛间，隠隠晶光照夜寒。","况是春城多乐事，果逢星节驻征鞍。","使藩暂屈留旌旆，云路均同接羽翰。","已写风猷传乐府，更磨琬琰一时刊。"],"title":"乐语口号  其二"}
