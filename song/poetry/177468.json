{"author":"王禹偁","id":177468,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["百僚冠剑互珊珊，文物威蕤属礼官。","清漏宿斋宣祖庙，质明行事昊天坛。","旌旗漠漠帷宫晓，星斗依依彩仗寒。","肠断商于左迁客，圆丘无分得荣观。"],"title":"南郊大礼诗  其二"}
