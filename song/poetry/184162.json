{"author":"刘攽","id":184162,"strains":["平平仄○平平平，仄仄仄仄仄平平。","仄○仄平仄平仄，仄仄平仄平平平。","平平仄仄○○平，仄仄平平平仄平。","平平仄平仄仄平，仄平仄仄平平平。","仄平平仄仄仄仄，○○仄仄平平平。","平平平平仄仄仄，仄仄○仄平仄仄仄平。"],"paragraphs":["吾家古屏来江南，白昼水墨渍烟岚。","我行北方未尝见，众道巫峡仍湘潭。","山头老树长参天，水上衰公撑钓船。","青蓑拥身稚子眠，得鱼不卖心悠然。","久嫌时世趣向狭，颇思种药依林泉。","桃源仙家不可到，但愿屏上山水置眼前。"],"title":"山水屏"}
