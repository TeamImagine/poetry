{"author":"陆游","id":40454,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["翁老儿穷不自支，此心幸与古人期。","劳兼薪水奴初去，典到琴书事可知。","药杵无声工忍病，米囷可扫耻言饥。","余年有几须相守，万里烟霄付异时。"],"title":"示子遹"}
