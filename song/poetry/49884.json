{"author":"杨万里","id":49884,"strains":["○仄平平仄平仄，仄仄○平平仄仄。","仄○平仄仄仄平，仄平平平仄○仄。","仄平平平仄仄平，平平仄○仄仄平。","平平仄仄仄平仄，仄仄仄仄○平平。","平平平？仄平仄，平平平仄平平仄。","仄○○平仄仄平，仄仄平平○平仄。"],"paragraphs":["三顾先生得麟笔，付嘱遗经谁第一。","独将麟髓饭澹翁，项家阿英亦其乙。","澹翁孤忠贯两仪，阿英卓行彻九扉。","旌门一日插天半，却把此笔传阿宜。","阿宜阿囝续弓冶，卢溪书院声无价。","不论当家与外人，不日天池看浑化。"],"title":"寄题龙泉项圣与卢溪书院"}
