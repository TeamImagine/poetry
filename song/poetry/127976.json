{"author":"孙锐","id":127976,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["朔风一夜渡江村，北望云飞不忍言。","仙隠老寻双橘柚，避秦人爱小桃源。","烟波乱逐鸱夷舸，烽火遥腾马偾辕。","闻道此山真福地，不知何处更离魂。"],"title":"避虏入洞庭"}
