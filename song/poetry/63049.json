{"author":"薛季宣","id":63049,"strains":["仄○平平平仄仄，仄平○仄平平仄。","仄平平仄仄平平，平仄平平○仄仄。","仄平仄仄平平仄，平平平仄平平仄。","仄平仄仄仄平平，仄仄平平平仄仄。","仄仄平平○○仄，仄仄平平仄平仄。","平平仄仄仄仄○，仄仄平○仄平仄。","仄平仄仄平平平，仄平仄仄平平平。","平平仄仄仄平仄，仄仄平平仄仄平。","平平仄仄仄平仄，平平○仄平○仄。","仄平仄仄仄平仄，仄仄仄平平仄仄。","仄平仄仄平○仄，仄仄平平平仄仄。","平平平仄仄平平，平仄○○平平仄。","仄平平○平平仄，仄仄平平○仄仄。","平平仄仄仄平平，平仄平平平仄仄。","○平○仄仄平平，仄仄仄平平仄平。","仄平仄仄平平仄，平仄平平仄仄○。"],"paragraphs":["轪县西南弦子国，使君昭代文章伯。","气吞云梦纳东坡，心在江湖轻赤壁。","月波荡漾春山色，峥嵘洲草芊芊碧。","政平讼简暇居多，杖屦逍遥神自适。","到眼风光看如画，罨画溪干旧游者。","高亭矗立画不如，坐歗云屏自天写。","使君好客非春申，一夔已足无余人。","哦诗五百尽清警，立使江山景物新。","江山景物古来有，前贤相与天长久。","近来百草渐埋没，赖有此诗为一剖。","使君好善人如己，锓板巾箱波远迩。","良知何独此麻城，天下行闻为商起。","我拘官禁儃杭苇，跂望亭高衣带水。","高唐想像赋神游，游客言诗诗信美。","空书从学穆清风，得见异书人见同。","解嘲不用潘邠老，祇在先生指顾中。"],"title":"闻齐安杂咏板成从沈守求印蒙以为赠"}
