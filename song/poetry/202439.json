{"author":"陆佃","id":202439,"strains":["仄仄○平仄仄平，平平平仄仄平平。","仄平○○平平仄，仄仄平平仄仄平。","仄仄仄平平仄仄，平平○仄仄平平。","平平仄仄○平仄，仄○平平仄仄仄。"],"paragraphs":["老骥如龙久屈盘，追风消得用金鞍。","即今将相多同榜，自古神仙有法官。","病起纵惊秋鬓改，诗成犹伴夜珠寒。","他时直上三千里，愿看云天一整翰。"],"title":"依韵和萧惟申检法同年"}
