{"author":"史浩","id":19753,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["壮年方喜脱尘埃，便把州麾上钓台。","冰鉴已明消健讼，民膏不取却余财。","官箴信尔无遗恨，家学端知有自来。","欲识邦人思恺悌，水声山色亦兴哀。"],"title":"楼予善使君挽辞  其二"}
