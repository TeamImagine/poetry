{"author":"姜特立","id":31985,"strains":["平仄平○仄仄仄，平平仄平仄仄仄。","仄平仄仄仄平平，仄仄平平仄平仄。","仄平平仄○仄平，平仄平平○平仄。","仄平平仄仄平平，仄仄平仄平平平。","仄平平仄仄仄平，仄平○仄平平平。"],"paragraphs":["姜子胸中有至乐，青山白云也不恶。","不求作佛不求仙，却笑时人用心错。","乐天兜率堕渺茫，徐福神山更辽邈。","丈夫天地要同流，俯仰随化吾何求。","太虚为体隘九州，不须更述逍遥游。"],"title":"晨起信笔"}
