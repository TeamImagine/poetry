{"author":"韦骧","id":191061,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["夫君捧诏独先来，趋节还先数月回。","联事已忧将判袂，列城况是未丰财。","翻蒙雅饯同肤使，更枉清篇费美才。","若得星轺少聊缓，吐茵强酒不辞陪。"],"title":"和苏进之见招兼简岑岩起"}
