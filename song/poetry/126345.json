{"author":"叶茵","id":126345,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["世事如今不可知，相逢茶罢且吟诗。","无风古鼎香烟直，未午空庭树影迟。","袖手好看棋胜败，论心休问酒醇醨。","谋居恰与松江近，斫脍羹莼渐及时。"],"title":"偶成"}
