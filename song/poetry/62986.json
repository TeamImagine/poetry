{"author":"薛季宣","id":62986,"strains":["仄仄平平仄仄平，平平平仄仄平平。","平平平仄仄平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["麦夏西山日脚斜，峰云千里尽丹霞。","晴岚榱桷水春涨，芳草园林路晚花。","远近子规啼怨抑，高低乳燕语淫哇。","官身归是何年社，信美诚台不似家。"],"title":"诚台晚意"}
