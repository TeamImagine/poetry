{"author":"陆游","id":34144,"strains":["仄仄平平仄仄平，仄平仄仄仄平平。","平平平仄平仄仄，仄仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["策蹇清吟涉若耶，灞桥犹恨近京华。","山前千顷谁种玉，座上六时天散花。","林雀无声溪彴断，炊烟不动竹篱斜。","胜游更觉平生少，未羡银河泛客槎。"],"title":"冲雪至馀庆觉林雪连日不止"}
