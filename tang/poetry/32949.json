{"author":"杜荀鹤","id":32949,"strains":["平仄平平平仄平，仄平平仄仄平平。","仄平平仄平平仄，仄仄仄平仄仄平。","平仄仄平平仄仄，仄平平仄仄平平。","仄平仄仄平平仄，平仄仄平平仄平。"],"paragraphs":["浮世浮名能几何，致身流落向天涯。","少年心壮轻为客，一日病来思在家。","山顶老猿啼古木，渡头新雁下平沙。","不堪吟罢西风起，黄叶满庭寒日斜。"],"title":"秋日卧病"}
