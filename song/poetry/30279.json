{"author":"李吕","id":30279,"strains":["平平平○仄平平，仄仄平○仄平仄。","仄平仄仄○○○，仄平平仄平平仄。","仄○仄仄仄平平，仄仄平平平仄平。","仄仄平平○○仄，平平仄仄仄平平。","○仄平平仄平仄，平平平仄仄平仄。","仄平仄仄仄平平，平仄仄平平仄仄。","平平平仄平仄平，平平仄仄仄平平。","仄仄平仄仄平仄，○平仄仄平平平。","仄平仄仄仄仄仄，仄仄平平○平仄。","平仄仄仄平仄平，仄仄○平仄平仄。","仄仄仄仄平平平，仄平仄仄仄平平。","○平仄仄仄仄○，仄平仄仄平○平。"],"paragraphs":["无心曾看石桥云，有耳曾听石桥水。","俗尘未尽难重留，饭麻才竟归心起。","自从一别五春风，梦绕桥庵西复东。","雀噪亭前听茶鼓，蛇蟠砌外护瓜丛。","更忆依人两乌鹊，朝朝飞下映真阁。","树鹅土菌恣登盘，林麓素无虫兽恶。","江湖迢递皆畏途，谁知世上有华胥。","五百开士去虽久，犹余一老能清癯。","几年胁背不着席，栋宇增新间金碧。","风月忽寄盈尺书，约我重来共晨夕。","恨不速驾鸺鹠皮，屈伸臂项款山扉。","相逢定作解垢衣，水边石上同茹芝。"],"title":"寄赠天台石桥京行人"}
