{"author":"李纲","id":244284,"strains":["平仄平平平仄平，仄平仄仄仄平平。","平平仄仄平仄仄，仄仄平平平仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["霜早风髙寒气萌，可堪独傍楚江行。","貂裘已敝苏季子，葛屦更穿东郭生。","卯酒晕红朝玉颊，夜炉燃鼎沸松声。","妻孥千里应思我，怅望牛衣此日情。"],"title":"初寒"}
