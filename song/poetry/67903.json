{"author":"杨冠卿","id":67903,"strains":["平平仄仄平平平，仄仄平平仄仄平。","平○仄仄平平仄，平平仄仄平平仄。","平平仄仄平仄平，平平○仄仄○平。","平仄仄仄平平仄，平○仄平仄○仄。"],"paragraphs":["瑶池翠水波粼粼，日暮寒生碧草春。","阿娇厌贮黄金屋，来歌送远归风曲。","仙乎去故而就新，歌声嘹亮遏行云。","黄鹄一去无消息，人间有情泪沾臆。"],"title":"三辅黄图载赵飞燕太液池结裾游宋公鸡跖载飞燕太液池归风送远曲俱谓飞燕欲御风仙去杂用古语戏题于后  其二"}
