{"author":"方干","id":30338,"strains":["平平仄仄仄平平，仄仄平平仄仄○。","仄仄仄平平仄仄，仄平平仄仄平平。","仄平仄仄○平○，平仄平平仄仄平。","仄仄平平平仄仄，○平平仄仄平平。","平○仄仄○平仄，平仄平平仄仄平。","仄仄平平平仄○，平○仄仄仄○平。","仄平平仄平平仄，仄仄平平仄仄平。","平仄仄○平仄仄，平平平仄仄平平。"],"paragraphs":["兰汀橘岛映亭台，不是经心即手栽。","满阁白云随雨去，一池寒月逐潮来。","小松出屋和巢长，新迳通村避笋开。","柳絮风前欹枕卧，荷花香里棹舟回。","园中认叶封林草，檐下攀枝落野梅。","莫恣高情求逸思，须防急诏用长材。","若因萤火终残卷，便把渔歌送几杯。","多谢郢中贤太守，常时谈笑许追陪。"],"title":"许员外新阳别业"}
