{"author":"陆游","id":33298,"strains":["仄平仄平仄仄平，平平平平仄○平。","平平仄仄平平仄，平仄平○仄仄平。","仄仄平平○仄仄，平平平仄仄平平。","平○仄仄平仄仄，仄仄平平○仄平。"],"paragraphs":["大城少城柳已青，东台西台雪正晴。","莺花又作新年梦，丝竹常闻静夜声。","废苑烟芜迎马动，清江春涨拍堤平。","尊中酒满身彊健，未恨飘零过此生。"],"title":"成都书事二首  其二"}
