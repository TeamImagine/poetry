{"author":"胡皓","id":45388,"strains":["仄○平仄仄，○仄仄平平。","平仄平平仄，平平仄仄平。","平平○仄仄，仄仄仄平平。","仄仄平平仄，平○仄仄平。","仄平平仄仄，平仄仄平平。","平平仄平仄，平仄仄平平。"],"paragraphs":["五酺终宴集，三锡又欢娱。","仙阜崇高异，神州眺览殊。","南山临皓雪，北阙对明珠。","广座鹓鸿满，昌庭驷马趋。","绮罗含草树，丝竹吐郊衢。","衔杯不能罢，歌舞乐唐虞。"],"title":"奉和圣制同二相以下群官乐游园宴"}
