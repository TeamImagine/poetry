{"author":"朱翌","id":11170,"strains":["平仄仄平平仄仄，仄平仄仄仄平平。","仄平平仄仄平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["龙尾道南初见子，烱如玉笋出瑶林。","别来东海记三浅，歌罢武溪同一深。","后五日看真得力，前三语且更留心。","平生着手枯桐上，会有人能识此音。"],"title":"次韵俞路分见寄  其二"}
