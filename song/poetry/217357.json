{"author":"张耒","id":217357,"strains":["平仄仄平平，平平仄○仄。","平平仄平仄，仄仄仄平仄。","平○○仄仄，平仄仄仄○。","平平仄平平，仄仄仄平仄。","仄平平仄仄，平仄平仄仄。","平仄仄平平，仄仄平○仄。"],"paragraphs":["朝日照山堂，流光泛疏牖。","龙钟病童子，扫地起持帚。","堂中空四壁，惟一老病叟。","萧条野僧闲，鄙朴老农陋。","雨来林叶响，霜近蔬甲瘦。","何以遣幽忧，赖有尊中酒。"],"title":"朝日"}
