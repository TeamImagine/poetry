{"author":"白居易","id":15339,"strains":["仄仄平仄平，仄仄平○平。","仄仄仄仄仄，○仄仄仄平。","仄仄仄仄平，平仄平仄平。","平平仄平仄，仄仄平平平。","仄平○仄仄，仄仄平仄平。","仄仄○仄○，平仄平平平。","平仄○仄仄，平平仄平平。"],"paragraphs":["二十身出家，四十心离尘。","得径入大道，乘此不退轮。","一坐十五年，林下秋复春。","春花与秋气，不感无情人。","我来如有悟，潜以心照身。","误落闻见中，忧喜伤形神。","安得遗耳目，冥然反天真。"],"title":"题赠定光上人"}
