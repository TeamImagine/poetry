{"author":"白居易","id":15093,"strains":["平仄仄平仄，平平○仄平。","仄平平仄仄，平仄仄平平。","仄○仄平仄，平仄仄平平。","平仄平仄仄，平仄仄平平。","平仄仄○仄，仄平平仄平。","仄平仄仄仄，仄仄平仄平。","平平仄仄仄，仄仄平仄平。","平仄平平仄，平○平仄平。"],"paragraphs":["风竹散清韵，烟槐凝绿姿。","日高人吏去，闲坐在茅茨。","葛衣御时暑，蔬饭疗朝饥。","持此聊自足，心力少营为。","亭上独吟罢，眼前无事时。","数峰太白雪，一卷陶潜诗。","人心各自是，我是良在兹。","回谢争名客，甘从君所嗤。"],"title":"官舍小亭闲望"}
