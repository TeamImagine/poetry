{"author":"王泠然","id":45573,"strains":["○平平仄仄平平，仄仄○平仄仄平。","○仄仄平平仄仄，平平仄仄仄平平。","平○仄仄○平仄，仄仄平平仄平仄。","平平仄仄平平平，仄仄平平仄○仄。","○平仄仄仄平○，仄仄平平仄仄○。","平仄平平平仄仄，仄平平仄仄○平。","平仄平平平仄仄，仄仄平平仄平仄。","仄○平○仄○平，平平仄仄○○仄。","平平仄仄仄平平，仄仄平平仄仄平。","平仄平平○仄仄，仄○平仄仄○平。"],"paragraphs":["隋家天子忆扬州，厌坐深宫傍海游。","穿地凿山开御路，鸣笳叠鼓泛清流。","流从巩北分河口，直到淮南种官柳。","功成力尽人旋亡，代谢年移树空有。","当时彩女侍君王，绣帐旌门对柳行。","青叶交垂连幔色，白花飞度染衣香。","今日摧残何用道，数里曾无一枝好。","驿骑征帆损更多，山精野魅藏应老。","凉风八月露为霜，日夜孤舟入帝乡。","河畔时时闻木落，客中无不泪沾裳。"],"title":"汴堤柳"}
