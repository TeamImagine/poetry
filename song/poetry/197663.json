{"author":"苏辙","id":197663,"strains":["平平仄平平，仄仄平平仄。","仄平仄仄仄，仄仄平平○。","平○○仄○，仄仄平平○。","仄平仄平仄，仄仄仄○仄。","仄平仄平平，平仄仄平仄。","平平仄平平，平仄○仄仄。","仄平平平○，仄仄平仄仄。","平平仄平仄，平仄仄平仄。","仄平平仄平，仄仄平平仄。","平平仄平仄，仄仄○平仄。","仄平仄平仄，平仄平仄○。","平平仄平仄，仄仄仄○○。","平平仄平平，仄仄平仄仄。","平平仄仄仄，平仄仄平仄。","○平仄仄平，仄仄仄○仄。","平○仄平仄，仄仄平平仄。","平平仄○仄，仄仄平仄仄。","仄平○平平，平仄平仄仄。","仄平平仄仄，仄仄平仄仄。","仄仄仄仄平，平仄平平○。"],"paragraphs":["朝蒙麹尘居，夜傍糟床卧。","鼻香黍麦熟，眼乱瓶罂过。","囊中衣已空，口角涎虚堕。","啜尝未云足，盗釂恐深坐。","使君信宽仁，高会慰寒饿。","西楼适新成，明月犹半破。","拥檐青山横，拂槛流水播。","雕槃贮霜实，银盎荐秋糯。","共言文字欢，岂待红裙佐。","惟知醍醐滑，不悟颇罗大。","夜归肺增涨，晨起脾失磨。","情怀忽牢落，药饵费调和。","衰年足奇穷，一醉仍坎坷。","清尊自不恶，多病欲何奈。","闻公话少年，举白不论个。","歌吟杂嘲谑，笑语争掀簸。","平明起相视，锐气曾未挫。","达人遗形骸，驽马怀豆莝。","不知逃世网，但解忧岁课。","不见独醒人，终费招魂些。"],"title":"饮酒过量肺疾复作"}
