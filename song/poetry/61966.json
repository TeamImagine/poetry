{"author":"虞俦","id":61966,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄仄平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["外台宾幕始知名，见说君王念老成。","此去监州真有命，向来相国讵忘情。","吾侪老矣难为别，世路悠然莫计程。","强说从来还信否，一篙春水片帆轻。"],"title":"黄仲本自浙西漕幕得倅临安暂往寓居德清遽然话别诗以送之"}
