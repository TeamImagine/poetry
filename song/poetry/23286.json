{"author":"王十朋","id":23286,"strains":["仄仄平平仄仄平，平平仄仄仄平平。","仄平平仄仄平仄，平仄仄平平仄平。","平仄平平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["蜀道青天手未摩，肩舆从此上危坡。","永城朝过路方永，多福夜眠僧不多。","冈畔泥深愁欲雨，渡头舟小喜无波。","青山满眼森高木，正为人稀免斧柯。"],"title":"瑞昌永兴道中作"}
