{"author":"邓忠臣","id":199047,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["连床交语响舂容，激楚评骚彻晓钟。","绕宅金丝神共听，满潭雷雨剑初逢。","信知自有江山助，便欲长操几杖从。","俱是年家情不浅，依兰应许丐香浓。"],"title":"夜听无咎文潜对榻诵诗响应达旦钦服雄俊辄用九日诗韵奉贻"}
