{"author":"陈傅良","id":66231,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["州里谁如此达尊，户庭深静最情敦。","不将尺牍通当路，却枉扁舟访杜门。","每见色温如有属，欲书心愧不能言。","从今若祭枌榆社，好配横塘两献樽。"],"title":"挽薛季益尚书  其二"}
