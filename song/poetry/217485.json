{"author":"张耒","id":217485,"strains":["仄平平平平，仄仄仄平仄。","平平仄仄仄，仄仄○仄仄。","平平平平仄，平仄平仄仄。","平平○仄仄，仄仄仄平仄。","平○平仄○，平仄平仄仄。","仄仄仄平平，仄○○仄仄。","仄平○○平，仄仄仄仄仄。","仄平平仄仄，平仄仄平仄。","○平仄平仄，平仄仄平仄。","仄平平仄仄，仄仄平仄仄。","平平平仄仄，仄仄仄○仄。","平平仄仄仄，仄仄平平仄。","平平仄仄仄，仄仄平仄仄。","平仄平○平，平平平平仄。"],"paragraphs":["石公神仙狂，脱落隠诗酒。","余情到翰墨，落笔闻宇宙。","峥嵘龟山殿，风雨梁栋旧。","煌煌三佛榜，铁柱贯金纽。","开张宫室正，浑实山岳厚。","井水骇龙跧，螘封观骥骤。","欲知分毫初，一釂尽数斗。","墨池毡作笔，神运不知手。","从容解牛际，萧散善刀后。","古来精绝艺，所贵神气守。","呜呼涡水侧，爽气一培𪣻。","微工付浩劫，念此终销朽。","乾坤一大幻，妄计金石寿。","惟有龛中人，吾生兹稽首。"],"title":"石曼卿三佛名大字"}
