{"author":"陈造","id":59551,"strains":["平平仄仄仄平平，仄仄平平仄仄平。","仄仄平仄平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["烟村面势枕苍山，一径循山作屈蟠。","入望高幢罗翠密，挂空匹练噀清寒。","吟髭撚白迎风去，妆面骈红倚户看。","颇似骑馿后山老，倩谁粉墨洒豪端。"],"title":"骑过山村"}
