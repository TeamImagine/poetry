{"author":"刘黻","id":142098,"strains":["平仄平平仄仄平，平平平仄仄平平。","仄平仄仄仄平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["之子孤高势莫攀，分甘肥遁此林间。","独先草木有生意，几历风霜无老颜。","气质泠泠全太古，声名籍籍重孤山。","时人却拟调羹手，到底调羹不似闲。"],"title":"梅花"}
