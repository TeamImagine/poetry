{"author":"吕价","id":38271,"strains":["仄仄平○仄，仄平仄仄平。","○○○仄仄，仄仄仄平平。","仄仄○平仄，平平仄○○。","仄平○仄仄，平仄仄平平。","仄仄平平○，平平仄仄平。","仄平平仄仄，○仄仄平平。"],"paragraphs":["至宝诚难得，潜光在浊流。","深沈当处晦，皎洁庶来求。","缀履将还用，褰裳必更收。","蚌胎应自别，鱼目岂能俦。","日彩逢高鉴，星光讵暗投。","不因今日取，泥滓出无由。"],"title":"浊水求珠"}
