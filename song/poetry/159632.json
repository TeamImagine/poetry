{"author":"郑思肖","id":159632,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一旦蒙尘朔漠行，杜鹃哭破旧冤声。","金杯暂饮胡瓶酒，玉铉谁调御鼎羹。","故国夜长天正晦，离宫春尽草初生。","小臣有誓曾铭骨，不到神州不太平。"],"title":"一旦"}
