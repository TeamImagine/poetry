{"author":"陆佃","id":202573,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["一年三十有余旬，最爱韶华是令辰。","坐久落花深一尺，睡余浅粉看重匀。","况当诸县无公事，且与云楼作主人。","今日与君俱白发，看花情味尚青春。"],"title":"依韵和张椿"}
