{"author":"孟郊","id":13183,"strains":["仄平仄平仄，仄仄平平平。","仄仄平仄○，仄平仄○平。","平仄仄平平，仄仄仄○平。","仄平仄平仄，仄仄平平平。","仄○○仄平，仄仄仄平平。","仄平平仄平，仄仄平平平。"],"paragraphs":["念符不由级，屹得文章阶。","白玉抽一毫，绿珉已难排。","偷笔作文章，乞墨潜磨揩。","海鲸始生尾，试摆蓬壶涡。","幸当禁止之，勿使恣狂怀。","自悲无子嗟，喜妒双喈喈。"],"title":"喜符郎诗有天纵"}
