{"author":"宋庠","id":2712,"strains":["仄仄平平仄仄平，平平仄仄仄平平。","平平平仄仄平仄，仄仄仄平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["几曲鸣溪抱啸台，阴阴野气压浮埃。","林间幽鸟自相语，水上落花何处来。","逃相故畦无废汲，封侯修竹是元栽。","三川病尹妨贤久，终卜邻扉养不才。"],"title":"春晚独游沂公园"}
