{"author":"郭印","id":250052,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["西冈独上每春容，天接危亭四面风。","万室鳞鳞归眼底，一峰岌岌倚云中。","地灵人胜风流古，石秀山回气象雄。","曳杖频来无别意，喜观禾麦又年丰。"],"title":"爽襟亭"}
