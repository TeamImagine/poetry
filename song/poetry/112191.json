{"author":"田锡","id":112191,"strains":["平仄平仄仄，仄仄平仄平。","仄仄仄仄仄，平仄平○平。","平仄仄仄仄，仄仄平仄平。","○仄平平平，平仄仄仄平。","仄仄仄平平，仄仄○平○。","仄仄仄仄仄，仄仄平仄平。","仄平平仄仄，平平仄仄平。"],"paragraphs":["春树桃与李，美果终得尝。","莫树枳与棘，芒刺还相伤。","君子所树党，在择贤与良。","其党苟非人，为祸亦自殃。","蓄者本铅刀，用欲如干将。","豢者本款段，骋欲侔骕骦。","辨之胡不早，坚冰自履霜。"],"title":"辩惑篇"}
