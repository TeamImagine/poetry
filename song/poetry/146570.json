{"author":"陈舜俞","id":146570,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["雩娄陂水旧风烟，可喜斯民得继传。","万顷稻粱追汉日，五门疏凿似齐年。","才高欲献营田策，公暇还来泛酒船。","称与淮南夸好事，耕歌渔唱已相连。"],"title":"和王介甫寄安丰知县修芍陂"}
