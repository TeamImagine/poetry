{"author":"刘克庄","id":114291,"strains":["仄仄平平平仄平，平平仄仄仄平平。","仄平平仄仄平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["径草齐腰人迹稀，凌晨忽有叩柴扉。","远携吾子出疆贽，来看先生杜德机。","许燕颔侯行且验，评鸢肩夭是耶非。","惜无斗酒堪浇汝，一曲劳歌赠北归。"],"title":"赠天台陈相士"}
