{"author":"罗隐","id":30638,"strains":["仄仄平平平仄平，仄平平仄仄平平。","仄平仄仄仄平仄，平仄仄平平仄平。","仄仄平平平仄仄，仄平平仄仄平平。","仄平平仄平平仄，平仄平平平仄平。"],"paragraphs":["杜甫诗中韦曲花，至今无赖尚豪家。","美人晓折露沾袖，公子醉时香满车。","万里丹青传不得，二年风雨恨无涯。","羡他南涧高眠客，春去春来任物华。"],"title":"寄南城韦逸人"}
