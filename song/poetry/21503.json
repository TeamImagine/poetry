{"author":"黄公度","id":21503,"strains":["仄平仄仄仄平平，平平仄仄仄平平。","平平仄仄○平仄，仄仄平平仄平仄。","仄仄○平平仄平，仄平平仄平○平。","平仄仄仄平仄平仄，平平仄仄○平仄。"],"paragraphs":["去年至日老夫家，呼儿具酒对梅花。","今年至日空奔走，岂止无花亦无酒。","薄宦驱人无已时，客怀牢落强裁诗。","君不见杜陵老诗伯，年年至日长为客。"],"title":"至日戏题天福寺"}
