{"author":"袁说友","id":70710,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["文阵谈锋不可当，小恢游刃向朝行。","一夫敌尔嗟长剑，十九人中见颖囊。","徐子身非逢季札，吕虔心已识王祥。","善刀我亦知藏去，他日犹烦赐尚方。"],"title":"岳大用寺簿惠佩刀"}
