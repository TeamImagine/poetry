{"author":"薛季宣","id":63176,"strains":["○○平仄仄，仄平平平○仄仄。","仄仄平仄仄平平，仄仄平平平仄。","仄平平平平仄平平，仄平仄平平。","平平仄平平，○平仄平。","仄平仄平平仄仄平，○平仄仄。","平○仄平仄平仄平，平平平平平仄仄。","仄平平平仄仄平，仄平仄平。","仄仄仄平平平平，平仄平平仄仄。","平仄仄平平○平平，仄仄平平仄仄。","仄仄仄平平平平，仄平○平仄仄。","仄仄仄平○平平，仄仄仄平平仄仄。","仄仄仄平平仄平平平○仄，仄平仄平仄仄○平平平仄。","仄平平平平仄仄平，平仄平平仄仄。","仄平平平仄仄平，平○仄仄。","平仄仄平仄平平，仄○○平仄仄。","仄仄平○仄仄平，仄仄仄平平仄。","仄○平平仄仄平，平平平平平○仄。","平平○平仄平平平平仄，平仄平平平仄仄。","仄平平平平平，仄○平平平平。","平平仄平仄仄仄，平平平平仄仄。"],"paragraphs":["行吟兮大泽，邈无人兮临水石。","被发兮徙倚彷徨，遇隠沦兮嘉客。","舣渔舟而前致恭兮，问余以名何。","徒摇尔精兮，燋然尔形。","曰原楚卿之贵戚兮，三闾次也。","同王姓而氏惟屈兮，灵均先人之字也。","世滔淫而混浊兮，我惟洁清。","彼醉者之纷拏兮，同怒余之独醒。","渔父愀然而教之兮，曰圣人之致一。","不必动而营皇兮，卓时中之变物。","贵莫贵于和光兮，太洁在情之甚嫉。","混浊世兮胡不扬波而泥淈，众皆醉兮尚可𫗦糟而醨歠。","不同人而求自异兮，宜一朝之见绌。","指清流之灏灏兮，余将以逝。","方浴茝而沐芳兮，振衣冠而卒岁。","不自尘其皓皓兮，受汶汶而蒙世。","父行歌而鼓枻兮，舟飘飘然无凝滞。","歌沧浪之水兮时乎清浊，斯濯缨兮斯濯足。","望斯人兮摇摇，欲从之兮无由。","烟云邈兮不可见，嗟斯人兮已远。"],"title":"九奋 行吟"}
