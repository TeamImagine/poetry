{"author":"章孝标","id":20236,"strains":["仄平平仄平仄仄，平仄平平仄平仄。","平平仄仄仄平平，仄仄平平仄平仄。","平平平仄仄仄平，仄○平仄平仄平。","平平仄仄仄○仄，○仄平平平○平。","仄仄平平仄平仄，仄平仄仄仄平仄。"],"paragraphs":["去年蚕恶绫帛贵，官急无丝织红泪。","残经脆纬不通梭，鹊凤阑珊失头尾。","今年蚕好缲白丝，鸟鲜花活人不知。","瑶台雪里鹤张翅，禁苑风前梅折枝。","不学邻家妇慵懒，蜡揩粉拭谩官眼。"],"title":"织绫词"}
