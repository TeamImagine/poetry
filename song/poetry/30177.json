{"author":"章纶","id":30177,"strains":["平仄平平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["高馆天寒霜露浓，思君深隠翠微重。","月华绕树无飞鹊，云气蟠泥有蛰龙。","石鼎赋诗犹脱略，银灯看剑每从容。","孤怀展转不成寐，为发城头半夜锺。"],"title":"庚子冬夜宿郡馆怀白从古"}
