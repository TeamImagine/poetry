{"author":"秦观","id":210073,"strains":["仄平仄平平，仄仄○仄仄。","平平仄仄仄，仄仄仄平仄。","仄平仄仄平，仄仄仄仄○。","仄平仄仄平，○仄○仄仄。","平平仄仄仄，平仄仄平仄。","仄仄仄平○，平仄○仄仄。","○平平仄仄，仄平○仄仄。","平仄平平平，平○仄平仄。"],"paragraphs":["迅风薄高林，万象号虎豹。","纷披枳与棘，尔复鼓狂闹。","我垣既已颓，我栋又以挠。","岂无一木枝，横力难与较。","黎明忽自罢，晴日射鱼罩。","死水失狂澜，衰木回故貌。","劳生真梦事，往趋如睡觉。","炊黍焚黄鹑，吾其理归棹。"],"title":"次韵参寥莘老"}
