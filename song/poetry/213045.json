{"author":"贺铸","id":213045,"strains":["仄仄平平仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，仄仄仄○平。","平仄○平仄，平平仄仄平。","平○平仄仄，平仄仄平平。","平○平平仄，平平仄仄平。","平平○仄仄，仄仄仄平平。","○仄○平仄，平平仄仄平。","仄平○仄仄，仄仄仄平○。","仄仄平平仄，平平仄仄平。","○平平仄仄，仄仄仄○平。"],"paragraphs":["露网朱甍上，风帘翠锁前。","宿衾熏萏菡，朝镜拂漪涟。","津润销金笔，香依扑粉绵。","度闲双陆子，拨恨十三弦。","鹦鹉殷勤语，旃檀委曲烟。","鲛绡干玉箸，鱼钥限金莲。","团扇酬桃叶，乌丝代杏笺。","朱门长窅窅，白马自翩翩。","难钓三珠树，徒抛七宝鞭。","酒阑应有待，梦破即无缘。","信鹊新秋去，孤蟾后夜圆。","浪言墙外地，的是洞中仙。"],"title":"拟温飞卿"}
