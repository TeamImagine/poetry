{"author":"刘黻","id":142152,"strains":["平平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平平仄平。","平仄仄平平仄仄，仄平仄仄仄平平。"],"paragraphs":["栖栖惯听鼓鱼声，心印相传第几灯。","江有白鸥闲似我，地惟苍藓懒于僧。","吟难用世皆东野，穷亦忧时祗少陵。","多谢故人相厚意，一笺当暑敌凝冰。"],"title":"和帚斋见寄"}
