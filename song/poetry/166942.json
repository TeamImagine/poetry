{"author":"徐瑞","id":166942,"strains":["平平仄仄平平平，平平仄仄仄仄仄。","○平平平仄仄仄，平平○仄平平平。","平○仄仄仄平仄，仄仄平平仄仄平。","平平平仄仄平仄，○仄平仄○平平。"],"paragraphs":["门前老树繁秋英，浓香醉客我独醒。","空山无人境寂寂，萧斋如水风冥冥。","清标自是欠花谱，远韵差堪著酒经。","君家刚猛两荒幻，且挹危露培修龄。"],"title":"次韵仲退木犀一首"}
