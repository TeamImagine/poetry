{"author":"朱淑真","id":245945,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄仄平平仄平。"],"paragraphs":["旷写亭高四望中，楼台城郭正春风。","笙歌富庶千门乐，市井喧哗百货通。","叠叠民居还瓦屋，纷纷游蝶乱花丛。","凭栏忽念非吾土，目断白云心莫穷。"],"title":"游旷写亭有作"}
