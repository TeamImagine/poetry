{"author":"苏轼","id":194879,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["送君应典鹔鹴裘，凭仗千锺洗别愁。","脱帽风流余长史，埋轮家世本留侯。","子河骏马方争出，昭义疲兵得少休。","定向秋山得佳句，故关黄叶满行辀。"],"title":"次韵孔常父送张天觉河东提刑"}
