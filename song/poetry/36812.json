{"author":"陆游","id":36812,"strains":["仄仄仄仄仄仄平，平平仄仄平平平。","仄仄仄仄平平仄，平仄平平仄仄平。","仄仄平平平仄仄，仄平仄仄仄仄仄。","平平仄仄仄平仄，仄仄仄平仄仄平。"],"paragraphs":["节节足足雀噪檐，朱朱白白花窥帘。","坐旁设酒随时饮，床上堆书信手拈。","寓世无求犹役役，杜门不病亦厌厌。","春浓日永有佳处，睡味着人如蜜甜。"],"title":"春日"}
