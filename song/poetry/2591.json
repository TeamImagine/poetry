{"author":"宋庠","id":2591,"strains":["仄仄平平仄，平平仄仄平。","平平仄平仄，平仄仄○平。","仄仄平平仄，平平仄仄平。","平平平仄仄，平仄仄平平。","平仄○平仄，平平仄仄平。","仄平○仄仄，平仄仄平平。","仄仄平平仄，平平仄仄平。","平平○仄？，仄仄○平平。","平仄平平仄，平平仄仄平。","仄平平仄仄，仄仄仄○平。"],"paragraphs":["武节遵时训，神镳御素秋。","天风扫阊阖，星气射旄头。","士肃先庚令，民欢载路讴。","雷车翻蔺石，虻矢裂熊侯。","旍首疏千队，金声勒万驺。","较能观树槊，超力赏亭楼。","爽气生威武，皇欢入宴羞。","垂绅参注靺，凯乐间鸣球。","云梦谁夸猎，岐阳枉议搜。","欲知神武世，七德共凝猷。"],"title":"从幸飞山教场阅武奏御"}
