{"author":"李吕","id":30278,"strains":["平平仄，仄平仄，仄仄○平○○仄。","仄○仄仄平○仄，平平平仄仄。","平平仄仄仄平平，仄仄○○平仄平。","仄仄仄○仄平仄，仄仄○仄平○平。","仄仄○平仄平仄，平仄平平仄平仄。","○平○平仄平仄，平仄仄平仄平仄。","平○平仄仄平平，仄仄平平仄平平。","仄平仄仄仄平仄，仄仄仄仄平平平。","仄仄○平○○仄，仄仄平平平仄仄。","仄平平仄仄平平，平○平平仄○仄。","平仄平平平仄平，仄○仄仄平平平。","仄仄平平○仄○，平仄仄仄仄平平。"],"paragraphs":["君成道，去何许，寂寂空山号行府。","自从汉末人相值，因循今莫睹。","凄凉古庙落嵓隈，水遶闲庭萦嫩苔。","敕令立观奉香火，屈指三十年中来。","道士张君见奇古，精力强明奈寒暑。","从前观心力勤苦，经画一新旧堂庑。","尝闻仙者好楼居，杰阁翚飞接云衢。","往来世外隠君子，万一鹤驭停须臾。","我劝张君更磨练，莫遣光阴随物转。","一朝平步玉皇前，何虑群仙不相面。","多少纷纷尘世人，梦中说梦元非真。","妙处工夫如会了，千百世界现全身。"],"title":"寄题张道士招真阁"}
