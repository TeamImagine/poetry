{"author":"王十朋","id":23629,"strains":["仄仄仄仄平，平○仄平仄。","平平仄平仄，仄仄仄平仄。","仄平平○仄，平仄○仄平。","仄平○平仄，平平仄仄平。","仄平仄平平，平平○仄仄。","仄平仄平平，仄仄平仄仄。","平仄仄○仄，仄平仄平平。","仄仄仄○○，平仄仄平○。","仄○平仄平，仄仄平仄仄。","平平仄平仄，○仄○平仄。"],"paragraphs":["忽得潜涧书，惊闻寿山死。","开书未终读，老泪洒盈纸。","寿山僧中杰，萧洒如晋人。","识高行孤洁，匈无一点尘。","少年走江湖，丛林参大士。","莫年住瓯闽，道价高远迩。","桑下不留恋，急流猛抽身。","我欲挂衣冠，归欤远公亲。","遽闻新塔成，已葬坚固子。","无由访圆泽，空对瞿唐水。"],"title":"哭纯老"}
