{"author":"黄干","id":80682,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["不乐何蕃岁一归，欧阳越客饱京师。","腰间未许印如斗，堂上还惊鬓已丝。","男子但知三釜计，人生合是百年期。","他时此恨凭谁说，见着鱼轩心转悲。"],"title":"代曾鲁仲挽蒋同叔母二首  其二"}
