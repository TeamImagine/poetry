{"author":"杜甫","id":3988,"strains":["○仄平○仄仄仄，仄仄仄仄平○平。","平平仄仄平仄仄，仄○仄仄平平平。","平○仄仄○仄仄，仄平仄仄平平平。","平平平仄仄仄平，平○仄仄仄仄平。","平平平仄仄仄平，仄平仄仄平平平。","仄平平仄仄平仄，平仄平仄仄平平。","平平平仄平？仄，○○仄仄○○平。","平平仄仄平平○，○仄平仄平平平。","仄○平仄仄仄仄，仄仄仄平平平平。","仄平仄仄仄平仄，仄仄平平平仄仄。","平仄平仄仄仄平，仄仄○平仄平仄。","平平仄仄平平仄，平平平仄平○仄。","仄平仄平平仄平，平仄○仄○平仄。","平平仄仄平平平，仄仄仄平仄仄仄。","仄平平仄仄平平，○○仄仄○○平。","○平仄仄仄平仄，平仄仄仄平平仄平。"],"paragraphs":["闻道南行市骏马，不限匹数军中须。","襄阳幕府天下异，主将俭省忧艰虞。","祗收壮健胜铁甲，岂因格鬬求龙驹。","而今西北自反胡，骐驎荡尽一匹无。","龙媒真种在帝都，子孙永落西南隅。","向非戎事备征伐，君肯辛苦越江湖。","江湖凡马多憔悴，衣冠往往乘蹇驴。","梁公富贵于身疏，号令明白人安居。","俸钱时散士子尽，府库不为骄豪虚。","以兹报主寸心赤，气却西戎回北狄。","罗网群马籍马多，气在驱驰出金帛。","刘侯奉使光推择，滔滔才略沧溟窄。","杜陵老翁秋系船，扶病相识长沙驿。","强梳白发提胡卢，手把菊花路旁摘。","九州兵革浩茫茫，三叹聚散临重阳。","当杯对客忍流涕，君不觉老夫神内伤。"],"title":"惜别行送刘仆射判官"}
