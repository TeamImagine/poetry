{"author":"许浑","id":22040,"strains":["仄仄平平平仄平，仄平平仄仄平平。","平平平仄仄平仄，平仄仄平平仄平。","平仄仄平平仄仄，仄平平仄仄平平。","仄平平仄仄平仄，平仄仄平平仄平。"],"paragraphs":["水晚云秋山不穷，自疑身在画屏中。","孤舟移棹一江月，高阁卷帘千树风。","窗下覆棋残局在，橘边沽酒半坛空。","早炊香稻待鲈鲙，南渚未明寻钓翁。"],"title":"夜归驿楼"}
