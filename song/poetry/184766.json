{"author":"范纯仁","id":184766,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["四公眉寿复均年，此会前修未省传。","筋力轻安同少壮，风标萧洒似神仙。","分司东洛荣难并，聚德西豪事莫肩。","今夕天官应有奏，老人星彩近台躔。"],"title":"上文潞公同甲会"}
