{"author":"张澂","id":245534,"strains":["仄○平仄仄平平，仄仄平平仄仄平。","平平仄仄仄仄仄，平仄平平仄仄平。","平平平仄平○平，○平平○平仄平。","平平仄仄平平仄，仄仄平平仄仄平。","仄平仄仄仄仄平，仄平平仄仄仄平。","仄仄仄○平仄仄，仄仄仄仄平平平。","○平仄仄平平仄，平仄平平仄○仄。","○仄仄仄○仄○，平平平仄平仄仄。"],"paragraphs":["述陂元是一沧州，四绕澄江璧水流。","肥腴不但便黍麦，清瘦尤宜橘柚秋。","秋风篱落青间黄，王孙金弹天雨霜。","甘寒入齿冰浆冷，气馥吴姬翠袖香。","我衰不办作李衡，木奴千户供我耕。","但爱洞庭春色好，细酿只许幽人倾。","传柑酷忆风光里，怀橘真成泪如洗。","陂傍傥种三百栽，商山之乐吾得矣。"],"title":"述陂橘"}
