{"author":"刘敞","id":174687,"strains":["仄仄仄仄平，仄仄仄仄○。","平平仄平○，平仄○平平。","仄平平平仄，仄仄仄仄平。","平仄平○平，仄平平仄平。","平平平平仄，○仄仄平平。","仄仄仄仄平，平平仄平平。","仄仄平仄平，○仄仄平平。","平平仄仄仄，仄仄仄仄○。","平仄平仄仄，仄平仄平平。","○仄仄仄○，仄仄平仄平。"],"paragraphs":["昔在谷子云，语妙气縦横。","遨游五侯间，谈笑临公卿。","丈夫伸知己，未必老一经。","怀宝迷其邦，古人谁谓平。","杨侯东州客，三岁不飞鸣。","杂沓二府书，缤纷委弓旌。","结靷西入关，长揖谢诸生。","风霜岂不永，意气故自轻。","伊昔惟一剑，蒯缑吐悲声。","当令代舍长，见我珠履荣。"],"title":"送杨辟同年"}
