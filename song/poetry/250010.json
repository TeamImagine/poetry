{"author":"郭印","id":250010,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["初辞丘陇重哀荣，斾卷春风第一程。","帝委才猷专外阃，人推勇略过长城。","孤忠炯炯能移孝，温诏谆谆遽夺情。","三峡壶浆应满道，江山草木旧知名。"],"title":"送张道从上行起复帅夔二首  其一"}
