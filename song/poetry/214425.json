{"author":"晁补之","id":214425,"strains":["平平平仄平，平平平平，平平仄平平平平。","平平仄仄仄平平，平仄平平仄仄平。","平平仄仄平平平，平平平仄平仄平，仄仄仄平仄仄○。","仄平仄，平平平，平平平仄仄平平，平平仄○仄仄平。","平仄仄，平平平，平平仄仄平仄仄，平仄平仄平平○平。","平○平，仄○仄，平平仄平仄仄仄，仄平平仄平平平。","仄仄平平仄仄○，仄仄仄仄平。","○仄仄平平，仄仄仄平仄，平仄平平平。","平平仄仄○平仄，仄平平仄平平仄。","平仄○平仄仄平，仄平平仄平平仄。","平仄平仄平，平仄平平平，仄仄仄仄○平平。","平平平平平仄仄，仄仄仄平平仄平。","○仄平，○仄平，仄平仄，平仄平，平平仄仄○平平。","仄仄仄仄平平平，平平仄○平仄○，平仄仄○仄仄平。","○仄平平仄○仄，仄仄仄平平仄仄。","平平仄仄仄仄仄，平仄仄平仄仄仄。"],"paragraphs":["悲来乎石君，吾何悲夫，斯人婉兮河之津。","厖眉白面照青春，朱绂斯煌映路尘。","翩翩者骥银鞍新，东来奇意安所伸，大野既潴唯赤坟。","谷垂颖，麻敷芬，亡逋来复瓦鳞鳞，高堂击鲜会众宾。","宾起舞，君欣欣，何人末至居客右，西郭之一儒迂且贫。","迂且贫，自隗始，能招剧辛致乐毅，四方游士争来奔。","户内光仪亦可论，大息拖缙绅。","中息气氤氲，小息秀眉目，天上青秋云。","朱旗画舸长堤曲，去时箫鼓黄尘覆。","无复当年子产归，至今人作婴儿哭。","西郭之一儒，无事门生苔，久雨足不行官街。","常时门前车马客，旧雨自来新不来。","听我陈，张叔卿，孔巢父，皆隠沦，无人汲引长饥辛。","日午不出开衡门，前侯后相安敢论，忧杀口间纵理纹。","长恸吾邦对遗迹，耿耿一心谁我识。","徐君已死剑不忘，心已许君那复惜。"],"title":"悲来行哭石起职方"}
