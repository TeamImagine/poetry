{"author":"李纲","id":244883,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["未许浓华独占春，故将浅碧鬭清新。","冰肌绰约疑姑射，玉质丰容似太真。","不与天香缘底事，秪应国色已无伦。","殷勤池上亲培植，从此芬芳冠七闽。"],"title":"张甥赋碧桃次其韵"}
