{"author":"黄敏求","id":107020,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["九陌红尘不肯居，携家租屋住西湖。","月香水影赓和靖，雨色晴光忆大苏。","诗比晚唐成冷淡，人如东野更清臞。","晴窗尽展芳编看，一片寒冰浸玉壶。"],"title":"书郑亦山冷澹生活"}
