{"author":"卢纶","id":6880,"strains":["仄仄平平仄，平平仄仄平。","仄○平仄仄，平仄仄平○。","平仄平平仄，平平仄○平。","仄平平仄仄，平仄仄平平。","平仄平平仄，平平仄仄平。","仄平○仄仄，仄仄仄平平。","仄仄○○仄，平平仄仄平。","平平○仄仄，仄○仄平平。","平仄平平仄，○○仄仄平。","○平仄○仄，平仄仄平平。"],"paragraphs":["暑雨青山里，随风到野居。","乱沤浮曲砌，悬溜响前除。","尘镜愁多掩，蓬头懒更梳。","夜窗凄枕席，阴壁润图书。","萧飒宜新竹，龙钟拾野蔬。","石泉空自咽，药圃不堪锄。","浊水淙深辙，荒兰拥败渠。","繁枝留宿鸟，碎浪出寒鱼。","桑屐时登望，荷衣自卷舒。","应怜在泥滓，无路托高车。"],"title":"郊居对雨寄赵涓给事包佶郎中"}
