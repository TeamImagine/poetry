{"author":"林希逸","id":119878,"strains":["仄仄平平仄，平平仄仄○。","平平平仄仄，平仄仄○○。","仄仄平平仄，平平仄仄平。","仄○平仄仄，仄仄仄平平。","仄仄平平仄，○平仄仄平。","○平平仄仄，平仄○平平。"],"paragraphs":["叫舜嗟何处，梧江去路长。","天高心渺渺，云远地苍苍。","我欲排阊阖，谁能访帝乡。","泪沾潇水碧，梦入瘴烟黄。","莫唤湘娥问，空怜老杜狂。","重华何可就，骚笔更凄凉。"],"title":"叫舜苍梧云"}
