{"author":"张守","id":246032,"strains":["平平平仄仄仄平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["为寮东越肯忘年，南越相逢两皓然。","杜守谬容居召后，杨文那敢在王前。","谁能狡兔营三窟，深羡神龙袭九渊。","便合从公下吴会，济时无术拟求田。"],"title":"王承可再示次韵"}
