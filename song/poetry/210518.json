{"author":"杨亿","id":210518,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["金壶漏滴正迢迢，灵匹相从在此宵。","月魄婵娟乌遶树，河流清浅鹊成桥。","云轻天上榆花没，风细炉中麝炷飘。","寂寞堪怜观渡女，无眠耿耿望青霄。"],"title":"七夕"}
