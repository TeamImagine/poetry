{"author":"释正觉","id":4489,"strains":["平平平平仄平，平平仄平平平。","仄平仄平仄○，平平○平平平。","平平仄仄仄仄仄，○平仄仄仄平平。","仄○○平平仄○，○仄仄仄仄仄○。","仄仄平平，仄仄仄平平仄仄。","仄平仄仄，平仄仄平平仄平。"],"paragraphs":["云无心而自闲，天无际而能宽。","道无像而普应，神无虑而常安。","随之也不见去吊，迎之也不见来端。","一藏教祇成赞叹，三世佛止可傍观。","烛晓堂虚，织妇转机梭路细。","水明夜静，渔老拥蓑船月寒。"],"title":"偈颂七十八首  其六九"}
