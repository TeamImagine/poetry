{"author":"孔武仲","id":199176,"strains":["仄平仄平平，○○仄平仄。","平○仄仄平，平仄平仄仄。","仄○平仄平，平仄仄平仄。","平平仄平仄，仄仄○仄仄。","平平仄平平，平仄仄平仄。","仄平平仄平，仄仄平仄仄。","仄平仄平仄，仄仄平仄仄。","平仄仄平仄，○平平仄仄。","平平仄平仄，仄仄○仄仄。","平平仄○平，○仄平平仄。"],"paragraphs":["已登卧龙庵，更看卧龙瀑。","来从不尽山，奔入无底谷。","谷中鸣百雷，林外漱寒玉。","雄豪与清泚，上下相接续。","阳崖发幽花，阴壑偃乔木。","两崖天划开，万古神潜伏。","我来坐潭上，俯仰清耳目。","神骨倍潇洒，衣襟仍霡霂。","名山到能几，好景看不足。","殷勤莫思归，更共潭边宿。"],"title":"卧龙潭"}
