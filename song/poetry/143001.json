{"author":"释绍昙","id":143001,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平○。","平平仄仄○平仄，仄仄平平仄仄平。","平仄平平仄仄平，平平平仄仄平○。","仄○仄○○平仄，仄仄平平仄仄平。"],"paragraphs":["攀石扪萝入杳冥，凌虚潜觉胆魂惊。","阴崖撷瀑瑶花碎，枯叶翻霜锦树荣。","汲水僧归龙洞去，采薇人踏虎踪行。","风流二老遗音在，度曲松涛万壑清。","双磵奔流战玉龙，浮屠云锁翠千重。","只将一疏传天下，大觉馿年识九峰。"],"title":"游九峰"}
