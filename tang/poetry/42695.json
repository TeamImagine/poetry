{"author":"锺离权","id":42695,"strains":["平平仄仄平平仄，仄仄○平平仄仄。","平平仄仄仄平平，○平仄仄平平仄。","仄仄平，仄平仄，平仄仄平平仄仄。","仄○仄仄仄平平，仄仄平平平仄仄。","○平平，平仄仄，仄仄平平平仄仄。","平仄○仄仄平平，平仄仄平○仄仄。","仄仄仄仄平平仄，○仄仄仄平平仄。","仄平平平平仄仄，平平仄仄平平仄。","平平仄仄平仄平，平平仄仄平平仄。","仄平仄仄仄○平，仄仄仄平○仄仄。","平平平仄仄仄，仄仄平仄平仄。","仄仄平仄仄平平，○仄仄仄平○○。","仄仄○仄仄○平，平仄平平○仄平。","仄仄平平平仄仄，仄仄平平仄仄○。","仄仄○平仄仄仄，仄仄平平仄仄平。"],"paragraphs":["知君幸有英灵骨，所以教君心恍惚。","含元殿上水晶宫，分明指出神仙窟。","大丈夫，遇真诀，须要执持心猛烈。","五行匹配自刀圭，执取龟蛇颠倒诀。","三尸神，须打彻，进退天机明六甲。","知此三要万神归，来驾火龙离九阙。","九九道至成真日，三界四府朝元节。","气翱翔兮神烜赫，蓬莱便是吾家宅。","群仙会饮天乐喧，双童引入升玄客。","道心不退故传君，立誓约言亲洒血。","逢人兮莫乱说，遇友兮不须诀。","莫怪频发此言辞，轻慢必有阴司折。","执手相别意如何，今日为君重作歌。","说尽千般玄妙理，未必君心信也么。","子后分明说与汝，保惜吾言上大罗。"],"title":"赠吕洞宾"}
