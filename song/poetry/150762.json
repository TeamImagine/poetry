{"author":"陈允平","id":150762,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["寸草曾收药笼功，谁移野色近禅翁。","甘同木石抛闲地，耻附松萝上碧空。","旋长纤枝宜雨绿，未删宿叶待霜红。","为衣或许湘人采，清彻崇兰两佩风。"],"title":"僧房薜荔"}
