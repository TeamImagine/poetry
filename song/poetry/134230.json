{"author":"释文珦","id":134230,"strains":["仄仄仄仄平平平，平仄仄仄仄仄平。","仄平○仄仄平平，仄仄仄平平仄平。","仄平平仄仄仄平，平仄仄仄○平○。","平平平仄○平平，平平仄仄仄仄平。","仄平仄仄仄平○，仄仄仄仄仄○平。","仄平仄仄平平平，仄仄仄平平仄○。","仄仄仄仄仄仄平，仄仄平平○平平。","仄○仄仄仄平○，平平平仄平平平。"],"paragraphs":["夏日烈烈扬晖光，阳气入土土力强。","望秋三日雨滂滂，庶物浡然俱阜昌。","雨旸时若异咎恒，秔稻薿薿如人长。","西风朝夕吹新凉，风来已作酒饭香。","老农再拜谢穹苍，此去足以供烝尝。","只今吏卒多豺狼，唯恐肆威加夺攘。","一粒不得入我肠，父子悲啼茹糟糠。","愿将此意达君王，毋官贪冒官循良。"],"title":"夏暑正隆望秋得雨因赋长句"}
