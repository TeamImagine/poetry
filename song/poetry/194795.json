{"author":"苏轼","id":194795,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["江上松楠深复深，满山风雨作龙吟。","年来老干都生菌，下有孙枝欲出林。","白发未成归隠计，青衫傥有济时心。","闭门试草三千牍，仄席求人少似今。"],"title":"次韵子由送千之侄"}
