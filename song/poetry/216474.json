{"author":"张耒","id":216474,"strains":["平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["微春已动陈根绿，晴日初流大泽澌。","客路苦寒惟饮酒，老年便暖屡添衣。","霜林背日梅迟拆，冰渚知春雁早飞。","江上三年陈迹在，年年穿竹折梅时。"],"title":"泊舟都梁亭二首  其二"}
