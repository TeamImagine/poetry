{"author":"洪迈","id":31256,"strains":["仄仄仄仄仄，平仄仄平平。","平平仄平仄，平仄平平○。","仄平仄平仄，○仄平仄平。","平平仄平仄，平仄平仄平。","○平仄仄平，平仄平平平。","仄○平平仄，○仄仄仄平。","平平仄平平，平仄○平平。","○平仄平仄，仄仄平平平。","平平平仄○，仄仄平○平。","平仄仄○仄，仄仄平仄平。"],"paragraphs":["岁晏滞急景，霜雪日霏霏。","家居尚无奈，何况披征衣。","舍人使持节，正尔辞帝畿。","扬鞭出门去，言面无几微。","中朝第一人，沙漠今宣威。","朔庭天骄子，应觉眼见希。","青春反南辕，花柳相光辉。","雍容对宣室，便可持枢机。","蛾眉含笑迎，酌酒争劳归。","金碗大如斗，客醉时一挥。"],"title":"送王诚之舍人使北方得挥字"}
