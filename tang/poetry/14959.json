{"author":"白居易","id":14959,"strains":["仄平仄○仄，仄仄平仄仄。","仄仄仄平平，平○仄平仄。","平仄仄平仄，仄平平仄仄。","平平仄仄○，仄平仄平仄。","仄平仄仄仄，仄平平仄仄。","仄仄仄仄平，平平仄平仄。","仄平平仄仄，平平仄○仄。","仄仄平仄平，仄平○仄仄。"],"paragraphs":["太阴不离毕，太岁仍在午。","旱日与炎风，枯燋我田亩。","金石欲销铄，况兹禾与黍。","嗸嗸万族中，唯农最辛苦。","悯然望岁者，出门何所睹。","但见棘与茨，罗生遍场圃。","恶苗承沴气，欣然得其所。","感此因问天，可能长不雨。"],"title":"夏旱"}
