{"author":"方一夔","id":152445,"strains":["仄仄平仄仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["绛节彤幢御火精，世间那是水晶城。","醉横蕲竹愁重醒，睡落齐纨惜屡惊。","家口飞蚊儿女语，乡心过雁弟兄情。","更阑谁撼千章木，悮作连床夜雨声。"],"title":"苦热五首  其二"}
