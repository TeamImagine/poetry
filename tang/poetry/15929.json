{"author":"白居易","id":15929,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["风回云断雨初晴，返照湖边暖复明。","乱点碎红山杏发，平铺新绿水蘋生。","翅低白雁飞仍重，舌涩黄鹂语未成。","不道江南春不好，年年衰病减心情。"],"title":"南湖早春"}
