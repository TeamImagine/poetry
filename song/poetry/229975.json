{"author":"苏过","id":229975,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平平仄平。"],"paragraphs":["闭眼黄庭万想归，此心久已息纷驰。","幽居正喜门罗雀，晨起何妨笏拄颐。","自信丹田足梨枣，不忧瘴雨滞茅茨。","三山咫尺承明远，世路榛芜谁与披。"],"title":"东亭"}
