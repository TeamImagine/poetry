{"author":"苏辙","id":197948,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["可怜衰病孰为媒，私喜邻邦得俊才。","玉案愧无酬锦绣，木瓜却用报琼瑰。","风流似欲传诸谢，格律犹应学老梅。","始信山川出才士，扁舟新自宛溪来。"],"title":"次韵王荐推官见寄"}
