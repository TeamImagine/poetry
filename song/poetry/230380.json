{"author":"许景衡","id":230380,"strains":["仄平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["问君何日过留都，想见初寒尚在涂。","一去尘埃事奔走，归来门巷更荒芜。","声名尽欲倾时辈，贫贱今方见丈夫。","勉矣此生忠与孝，扁舟未好问江湖。"],"title":"寄宋国宝  其一"}
