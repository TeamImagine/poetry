{"author":"方大琮","id":107293,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["乃翁场屋负高名，里许工夫共讲明。","谢氏弟兄辉玉树，韦侯父子薄金籝。","世科莫讶争寒畯，少作曾看到老成。","此去亲传衣钵在，想非温饱志平生。"],"title":"送李兄赴省"}
