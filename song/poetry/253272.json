{"author":"李弥逊","id":253272,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["飞花无数上衣裾，孤闷须凭酒破除。","翻手作云伤往事，转头如梦欲捐书。","但知甘苦同薇蕨，不问辛勤有屋庐。","后日锦衣行昼里，肯来盘谷饭溪鱼。"],"title":"次韵叶硕夫南归见贻  其二"}
