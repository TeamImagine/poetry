{"author":"释文珦","id":134879,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["四海寥寥孰可宗，唯知谿上有谿翁。","乾坤尽入文心里，今古同归醉眼中。","梅子熟时明祖意，竹君多处振清风。","野人祇是空相忆，浙水闽山信不通。"],"title":"寄林竹谿"}
