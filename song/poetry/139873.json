{"author":"徐集孙","id":139873,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["春雨敲花逐水流，游蜂催课未知休。","生来独冷嫌无雪，别去相逢又隔秋。","紫蒂窠窠凝酒恨，苍苔点点落诗愁。","黄昏未觉师雄梦，塞管一声何处楼。"],"title":"落梅"}
