{"author":"梅尧臣","id":46985,"strains":["仄仄仄仄○仄平，仄平仄平仄仄平。","仄○仄仄平仄平，仄仄仄仄平平平。","仄○仄仄平平平，仄○○平仄仄平。","平平仄仄平仄○，仄平平○平仄平。","仄仄仄仄平平○，仄平仄仄仄○仄。","平○仄仄平仄平，平仄平仄平平平。","仄平仄仄○平平，仄仄平平平仄平。"],"paragraphs":["采石月下闻谪仙，夜披锦袍坐钓船。","醉中爱月江底悬，以手弄月身翻然。","不应暴落饥蛟涎，便当骑鱼上九天。","青山有冢人谩传，却来人间知几年。","在昔熟识汾阳王，纳官贳死义难忘。","今观郭裔奇俊郎，眉目真似攻文章。","死生往复犹康庄，树穴探环知姓羊。"],"title":"采石月赠郭功甫"}
