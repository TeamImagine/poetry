{"author":"薛敏思","id":62650,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["大堤二月柳初舒，秣马飘然别故庐。","自取通才分剧邑，谁怜修路奉除书。","绿蕉丹荔千山度，瘴雨蛮烟百粤居。","此去县中花事好，早将佳绩报双鱼。"],"title":"送欧阳令之任粤中"}
