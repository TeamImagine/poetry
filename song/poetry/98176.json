{"author":"赵汝鐩","id":98176,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雨意方浓改作晴，杖藜野外访柴荆。","争寻桑叶占蚕熟，退立田塍避犊行。","风过沙平收鸟迹，烟浓寺没但锺声。","小童走报余将至，一笑松间倒屣迎。"],"title":"访友野外"}
