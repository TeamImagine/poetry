{"author":"韩淲","id":86620,"strains":["平仄平平仄仄仄，仄仄平平平仄仄。","仄平仄仄仄○仄，仄仄平平平仄仄。","平平平仄仄平仄，仄仄平○平仄仄。","仄平平平仄仄仄，平仄仄平平仄仄。"],"paragraphs":["陈止斋诗不草草，约貌前头诸旧老。","大章短句可思议，妙意余情愁绝倒。","生姜门有水心道，赤水亭占龙窟好。","伯牙无弦骥伏皂，摹拓賸残人或葆。"],"title":"陈君举舍人集新刊三山因读其诗有感"}
