{"author":"许及之","id":60954,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["住久江西近物情，闻名虽旧盖初倾。","未听健论折髯喜，况有新诗出袖清。","为簿免从高士例，饮泉要改昔人名。","为言牧伯乘骢旧，愧尔传家折槛声。"],"title":"送简寿王主簿之官番禺"}
