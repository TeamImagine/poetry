{"author":"廖行之","id":65337,"strains":["仄仄○○平，仄仄平仄仄。","○平仄仄平，平仄仄平仄。","仄○仄○平，平仄仄平仄。","○仄仄平○，仄仄平仄仄。","仄平仄平○，平○仄○仄。","平平仄仄仄，仄仄平仄仄。","平仄仄○平，平仄仄○仄。","仄平平平○，仄仄平平仄。","平平仄仄仄，仄仄仄平仄。","仄仄平○○，仄仄仄○仄。","平○仄○平，仄仄平仄平。","平○仄平平，仄仄仄平仄。","平平仄平平，仄仄平仄仄。","平○仄仄仄，平仄仄平仄。","仄仄平平平，仄仄仄平仄。","平平仄平平，仄平仄平仄。"],"paragraphs":["忆昔相从游，往往尝继晷。","论文在肺肝，商确到肌体。","一从怅分携，凫雁惯居徙。","相望两川间，别梦萦百里。","向来故园思，归兴动行李。","奔驰快一见，舍馆渠暇理。","畴昔夜过门，明月耿相视。","一尊邀踌躇，啸咏天风起。","朝来得秀句，惜别语盈纸。","所愧才空疏，雅意孰称是。","尘劳喜驱人，遣我轮善柅。","明当问归途，马足莫西指。","男儿结交情，聚散今乃尔。","谁论十日恶，怀抱好无几。","活活郴江流，此去下湘水。","殷勤傥悬情，愿言寄双鲤。"],"title":"赠别罗舜举"}
