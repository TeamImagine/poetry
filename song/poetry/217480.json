{"author":"张耒","id":217480,"strains":["平○仄仄平，平仄仄仄仄。","仄平仄平平，平仄仄仄仄。","平平仄○仄，平仄仄○仄。","平平仄平仄，仄仄平仄仄。","平平仄平仄，平仄仄平仄。","仄平仄仄仄，仄仄平○仄。","平平仄仄平，平○仄仄仄。","仄平仄○○，平仄平仄仄。","○平仄平平，○仄仄仄仄。","平○平仄仄，仄仄仄平仄。","平平仄仄仄，仄仄仄平仄。","平平仄平平，平仄○仄仄。","平平仄仄仄，平仄仄仄仄。","平平仄仄○，仄仄平仄仄。","平平仄平仄，平仄平仄仄。","平平仄平仄，仄仄仄平仄。","○○仄仄平，仄仄仄平仄。","平平仄平仄，平仄平仄仄。","仄○仄平仄，仄仄平仄仄。","平平仄仄仄，仄仄平平仄。","平○仄平仄，平仄仄平仄。","仄○○仄仄，仄仄仄平仄。","平平仄平仄，仄仄平平仄。","○平仄平平，仄仄平仄仄。"],"paragraphs":["山深草木多，春夏废翦剔。","北原有高溪，经岁不蹑屐。","阴根走重险，飞蔓密如织。","交柯不容鸟，老枿顽若石。","由兹废登眺，幽致莽萧瑟。","杖藜每独往，驻立为叹息。","穷秋九月衰，霜过万叶赤。","北风始驱除，蒙翳遭搏击。","乘时集吾徒，斤斧必谨饬。","攀缘穷翦伐，上下恣搜剔。","霜芒落劲节，巨㔉剖坚植。","蛟龙脱鳞须，犀兕遗骨革。","薪蒸不足道，椽栋固委积。","纷纭一日劳，既暮岩薮辟。","寒篁露幽翠，佳木呈秀色。","高台忽平敞，快步失荆棘。","巉巉女几峰，次第见晴碧。","遥村暮烟合，乌鸟寒寂历。","纵横目前景，指顾归咫尺。","兹焉遂忘返，渐可携尊席。","人间有能事，功效在勤力。","恶深当痛治，秽尽善斯得。","经年滞穷谷，庶以娱朝夕。","题诗寄初终，抚事心有激。"],"title":"新开北原"}
