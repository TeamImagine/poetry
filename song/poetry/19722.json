{"author":"史浩","id":19722,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["试凭古刹俯江城，追思孙权共孔明。","三国有人成底事，六朝何代不交兵。","中原天子今恹复，北塞胡儿始削平。","附翼攀鳞真际会，小臣亦解说功名。"],"title":"次韵冯圆中郎中游甘露寺"}
