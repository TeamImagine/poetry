{"author":"欧阳炯","id":44635,"strains":["仄仄平平仄仄平，仄平平仄○平平。","仄仄仄平平仄仄，平仄，仄平○仄○平平。","仄○仄平平仄仄，平仄，仄平○仄仄平平。","平仄仄平○仄仄，平仄，○平平仄仄平平。"],"paragraphs":["暖日闲窗映碧纱，小池春水浸晴霞。","数树海棠红欲尽，争忍，玉闺深掩过年华。","独凭绣床方寸乱，肠断，泪珠穿破脸边花。","邻舍女郎相借问，音信，教人羞道未还家。"],"title":"定风波"}
