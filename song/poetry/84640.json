{"author":"曹彦约","id":84640,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["散诞平生百不忧，未应摇落学悲秋。","傥来节物知寒暖，泛应宾朋任去留。","落帽粗豪非宿好，插花姿媚怯英游。","不如只把茱萸看，免叹尊前岁月流。"],"title":"九日遣兴"}
