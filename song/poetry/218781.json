{"author":"李廌","id":218781,"strains":["仄平仄平仄仄○，平平○平仄平平。","仄平仄仄仄仄平，仄仄平仄平○平。","仄平平平平仄平，仄平平平平仄平。","仄○仄仄平仄平，○○○仄平仄平。","仄平平平仄平平，仄○仄仄平仄平。","仄仄○仄○平平，仄仄仄仄仄仄平。"],"paragraphs":["广陵散成不忍传，渊明援琴葛为弦。","乃知此乐潜圣贤，直与天地通其玄。","我兄能琴人所先，我非知音知自然。","或闻一曲山月前，轻飏如坐春水船。","逆随河源上青天，口胶不语生醴泉。","鼓舞和气如陶埏，至乐默默坐忘年。"],"title":"琴台"}
