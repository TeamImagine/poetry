{"author":"晁公溯","id":20948,"strains":["仄平仄仄平平仄，仄仄平平仄平仄。","平平仄仄平仄平，仄平仄仄平平仄。","平平平平平仄仄，平○仄仄平仄仄。","○○仄仄○仄平，平仄平平○仄仄。","平平仄平仄仄仄，仄仄仄仄平仄仄。","仄平仄仄仄平平，○仄平平仄平仄。","仄仄仄仄平平平，仄平仄仄仄仄仄。","仄平仄仄仄平仄，仄平仄仄仄仄平。","仄平平平仄仄仄，仄平仄仄平平平。","平平平仄○仄仄，仄平仄仄○仄平。","平平仄仄仄仄仄，平平仄平平仄平。","仄仄平平仄平仄，仄平仄仄仄平平。"],"paragraphs":["远游旅食荒山里，竹鼠山鸡污刀几。","鸣鞭走送来扣门，眼明忽见衔环子。","江南今秋禾黍熟，场间啄穗惊不起。","正缘一饱堕网罗，包裹头颅行万里。","登盘始欣不负腹，下箸未及先染指。","略须沃酒助甘腴，更觉披绵愈丰美。","使我转忆江湖乡，水珍海错那可忘。","十年不见尚能说，楚人未数鲤与鲂。","蛤蜊含浆自有味，蟹螯斫雪仍无肠。","红螺为醤胜食肉，白{虫咸}作炙如截肪。","江瑶石首最贵者，千金一枚谁得尝。","但愿浮家老吴越，此生不愿尚书郎。"],"title":"谢曾子长分饷临江军黄雀"}
