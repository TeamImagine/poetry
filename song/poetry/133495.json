{"author":"陈淳祖","id":133495,"strains":["平平平仄平，仄平平仄仄。","仄平仄平仄，平平平仄仄。","平平仄○仄，平仄平○仄。","仄平仄平平，仄平仄平仄。","仄仄仄平仄，平仄仄平仄。","平平仄仄平，仄仄仄仄仄。"],"paragraphs":["南山云欲归，北山云欲出。","北山已成雨，南山还有日。","天风忽吹举，南北山如一。","白云本无心，不知果何术。","出者未云得，归者未云失。","茫茫古复今，世事却可说。"],"title":"看云"}
