{"author":"朱熹","id":55149,"strains":["仄○仄平仄，仄仄平平平。","仄平平平平，仄仄平仄○。","平平仄平仄，仄仄仄仄平。","仄仄平平平，平平仄平平。","○平仄仄仄，仄仄平平平。","平平平仄仄，仄○仄仄仄。","○○仄仄平，平仄仄平平。","平○○仄仄，平仄仄仄○。","仄平仄仄平，○○平平○。","仄仄仄仄仄，平平平平平。"],"paragraphs":["我行二千里，访子南山阴。","不忧天风寒，况惮湘水深。","辞家仲秋旦，税驾九月初。","问此为何时，严冬岁云徂。","劳君步玉趾，送我登南山。","南山高不极，雪深路漫漫。","泥行复几程，今夕宿槠洲。","明当分背去，惆怅不得留。","诵君赠我诗，三叹增绸缪。","厚意不敢忘，为君商声讴。"],"title":"二诗奉酬敬夫赠言并以为别  其一"}
