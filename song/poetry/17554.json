{"author":"葛立方","id":17554,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["未落天狼未止戈，谁能频击唾壶歌。","弈棋聊欲消忧耳，饮酒无如作病何。","孙绍那忧卿太少，退之莫叹日无多。","菟裘已向菁山卜，从此栖迟到发皤。"],"title":"和道祖韵"}
