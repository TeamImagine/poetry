{"author":"陆游","id":37902,"strains":["平平仄平仄○仄，○平平平仄平仄。","仄平平平仄仄平，仄仄平平平仄仄。","平○平仄平仄仄，仄仄平○仄平仄。","○平仄平仄平仄，平平仄仄仄仄仄。","仄平平仄仄仄平，仄平平仄平平仄。","平○仄仄？仄平，仄仄仄平平仄仄。"],"paragraphs":["秋风戒寒雨三日，空村无人暮萧瑟。","北窗书生万卷书，齿豁头童真可惜。","轮囷新蟹黄欲满，磊落香橙绿堪摘。","兴来尚能气吞酒，诗成不觉泪渍笔。","士生蓬矢射四方，扫平河雒吾侪职。","湖中隐士倘可逢，握手与君谈至夕。"],"title":"雨三日歌"}
