{"author":"许景衡","id":230415,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄仄。","仄仄仄平平仄仄，平仄平仄仄平平。","平平仄仄平平仄，仄仄平平仄仄平。"],"paragraphs":["在处看山多间断，经行尤喜得斯堂。","画屏簇簇连千室，古璧苍苍遶四旁。","忆昨服官叨内府，祗供严祀属新阳。","天涯寓目徒增感，一觉钧天梦帝乡。"],"title":"璧山堂"}
