{"author":"王居安","id":84892,"strains":["平平仄平仄，○仄仄平仄。","仄仄平仄○，平仄平仄仄。","平○平平仄，平仄仄平仄。","仄仄仄平平，平平仄仄仄。","○仄仄仄平，仄平○平仄。","仄○仄仄仄，平仄仄平○。","平仄平仄平，仄仄平平仄。","仄仄平平平，仄仄仄仄仄。","仄仄平平平，仄仄仄仄仄。","仄平仄平平，仄仄仄仄仄。","？仄○仄平，平平○平仄。"],"paragraphs":["平生爱奇石，如见古君子。","一卷窗牖间，时复为隠几。","兹行池阳路，终日乱山里。","道傍石丛生，牛羊乱虎兕。","中有篆籀文，鼎彝间罍洗。","纵横列簨虡，埋没见追蠡。","嗟予心好之，愧恨无能徙。","着手为摩挲，却立复睥睨。","有似南阳公，可就不可致。","是宜米元章，一见辄下拜。","倘可从予招，安车更加礼。"],"title":"考试当涂次池阳崎岖山行石多可爱因用袁席之韵"}
