{"author":"刘克庄","id":110857,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["隆干手泽稀疏甚，数帖凄其在水南。","但看吾翁贻歙石，固应之子饷端岩。","丁宁后裔藏为好，羞愧先民宝不贪。","自笑老犹耽笔砚，少年莫也肯同参。"],"title":"余大父著作尝以所得沈元用给事歙砚遗水南林府君后七十年林氏子大鼎以端研遗余答以小诗"}
