{"author":"刘才邵","id":250855,"strains":["平平仄仄仄平平，平仄仄仄仄仄平。","仄仄平平仄仄仄，平平仄仄仄平平。","仄平平仄平平仄，平仄平平仄仄平。","平仄平平仄平仄，平平仄仄仄平平。"],"paragraphs":["闲云收尽露干端，垂地漫漫碧玉寛。","小海无人续遗唱，斜河挂影作飞湍。","水仙环佩归何处，天阙楼台似更寒。","知欲乘风叩阊阖，如公应入不为阑。"],"title":"江阁夜坐  其二"}
