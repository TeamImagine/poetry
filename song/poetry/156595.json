{"author":"文天祥","id":156595,"strains":["平平仄仄仄，仄平平○平。","平仄仄○仄，○仄○○○。","？平平仄仄，○平仄平平。","仄平仄仄仄，平平平仄平。","仄平仄仄仄，平仄平仄平。","仄平仄○仄，平仄平仄平。","仄平仄平仄，平仄○平○。","平仄仄平仄，仄仄平仄平。","仄○平○平，仄仄平仄平。","仄平仄仄仄，仄仄仄平平。","仄仄○○仄，平平仄仄平。","平平○○平，平平平平平。","仄平仄平仄，仄平仄平平。"],"paragraphs":["人情感故物，百年多离忧。","桑下住三宿，应者犹迟留。","矧兹方丈室，屏居二春秋。","夜眠与昼坐，隤乎安楚囚。","自罹大雨水，圜土俱荡舟。","此身委传舍，迁徙无定谋。","去之已旬月，宫室重绸缪。","今夕果何夕，复此搔白头。","恍如流浪人，一旦归旧游。","故家不可复，故国已成丘。","对此重回首，汪然涕泗流。","人生如空花，随风任飘浮。","哲人贵知命，乐天复何求。"],"title":"还狱"}
