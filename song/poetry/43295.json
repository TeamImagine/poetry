{"author":"范成大","id":43295,"strains":["平仄平平平仄平，仄平平仄仄平平。","仄平仄仄平平仄，仄仄平仄仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["灯市凄清灯火稀，雨巾风帽笑归迟。","月明想在云堆处，客醉都忘马滑时。","老去樽前花隔雾，春来句里鬓成丝。","浮生不了悲欢事，作剧儿童总未知。"],"title":"正月十四日雨中与正夫朋元小集夜归"}
