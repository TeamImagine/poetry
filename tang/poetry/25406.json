{"author":"韦蟾","id":25406,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["贺兰山下果园成，塞北江南旧有名。","水木万家朱户暗，弓刀千队铁衣鸣。","心源落落堪为将，胆气堂堂合用兵。","却使六番诸子弟，马前不信是书生。"],"title":"送卢潘尚书之灵武"}
