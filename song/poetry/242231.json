{"author":"李正民","id":242231,"strains":["平平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。","平仄仄平平仄仄，平平平仄仄平平。"],"paragraphs":["论都献赋动凝旒，谁料材髙却滞留。","芸阁九乌刊蠹简，霜台一鹗在清秋。","中年未得文章力，俭岁空怀儿女忧。","游刃小邦真易尔，且将歌吹荐觥筹。"],"title":"送元叔守建昌  其一"}
