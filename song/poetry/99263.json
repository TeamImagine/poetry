{"author":"罗知古","id":99263,"strains":["平平平仄仄平平，仄仄平平平仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄仄平。"],"paragraphs":["骚人胸次几江山，更著危亭山水间。","群鹜齐飞残照落，双凫自在白云闲。","平芜萦绕青罗带，远岫参差绿髻鬟。","此意何人共幽独，我来终日欲忘还。"],"title":"玉笥山邓仙"}
