{"author":"白玉蟾","id":121252,"strains":["仄平平仄平平平，○平仄仄平平平。","仄平○仄平仄平，平仄仄仄○平平。","平仄仄仄平仄仄，平仄仄仄平平○。","仄平仄仄仄平仄，仄仄仄平平平平。","平○仄仄仄仄仄，平仄仄仄○仄平。","仄仄仄仄仄仄仄，平○仄○平平平。","平平平平仄○仄，○仄平仄平平○。","仄○仄○仄平仄，仄平○仄平平仄。","平平平仄仄平平，仄仄平仄平仄平。","仄仄仄平仄仄仄，○仄仄仄平平平。","○平仄平平仄仄，仄仄仄仄平平平。","仄仄平○仄仄仄，仄仄平仄仄平平。","仄平平平○○仄，仄仄平平平仄平。"],"paragraphs":["夜来乌鹊栖寒枫，苍天万里烟霞浓。","海神汹涌翻怒涛，风伯鼓舞吹冥鸿。","霜翰不入矰缴内，星眼直射烟霄中。","下嗤鸟雀恋篱落，俯视鹭鸥偎芦丛。","云间矫首已万里，天外鼓翅期四通。","铁爪裂破帝乙网，银觜笑折由基弓。","知音鲲鹏击溟渤，娇𫘤鹦鹉遭牢笼。","数行纵横洒天面，一声嘹唳悲秋客。","来时踪迹度衡湘，昔者音信通镐丰。","岂念稻粱在一粒，如彼仕宦迷千锺。","横飞直捎林壑表，自是挺出风烟雄。","易水荆轲业已北，大滓苏武势须东。","好同鹰鹯弹燕雀，满地萍芜毛血红。"],"title":"冥鸿辞"}
