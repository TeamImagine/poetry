{"author":"孙沔","id":2211,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["海东霜隼品仍多，万里秋天数刻过。","狡兔积年安茂草，弋人终日望沧波。","青䴔独击归林麓，皂颊群飞入网罗。","为谢文登贤太守，求方逐恶意如何。"],"title":"酬答王仲仪龙图"}
