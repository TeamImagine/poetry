{"author":"叶适","id":78456,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["嗃嗃当年女手缝，一家从此更雍雍。","性安于善行无迹，儿自为铭笔有踪。","闻说湖清见龙首，还疑墓长羃云峰。","哀情变化何终极，留泽凌霄绛遶松。"],"title":"刘孺人挽诗"}
