{"author":"韦骧","id":190156,"strains":["仄仄平○平，○○仄○仄。","○仄仄平平，平平仄平仄。","仄○平仄平，平平仄平仄。","仄仄仄仄仄，平仄○○仄。","○平平平仄，平仄仄平仄。","仄仄仄平平，平平○仄仄。","仄平仄仄仄，仄仄平平仄。","仄仄仄平仄，仄平平仄仄。","仄仄仄平平，平平仄平仄。","仄平仄仄平，平平仄平仄。","平平仄平仄，仄○平平仄。","仄仄仄平平，平平仄平仄。","仄仄仄仄平，平平○平仄。","仄○仄平○，仄仄平平仄。","平仄仄仄仄，仄平平仄仄。","平仄○仄仄，○○平仄仄。","仄仄○平平，平平仄仄仄。","仄仄○平仄，平平仄仄仄。","平平仄平仄，仄仄仄平仄。","仄平仄平○，仄仄仄平仄。","平平仄平仄，仄仄平平仄。","○仄平仄平，平平平○仄。"],"paragraphs":["皎皎园中霜，鲜鲜砌间菊。","长至破旬来，兹芳乃幽独。","岂其时使然，寒威未加肃。","又岂各有命，荣谢分迟速。","如何纤柔质，坚可敌松竹。","绿叶共威蕤，金英相陆续。","究之得所自，养助为之福。","去蠧诱童稚，剪蒿专野仆。","恐弱即枝扶，忧干必浇沃。","北风赖密樊，朝晖借余燠。","侵牟绝蜂蝶，蹴蹂无鸡骛。","得以保天材，隆冬尚芬馥。","一溉必后枯，嵇生论尤笃。","孟轲亦尝叹，濯濯牛山木。","奚独物有是，在人宜慎毓。","关节防疾疢，驱除先嗜欲。","所养重于心，非徒口与腹。","所履正乎道，非徒险与曲。","纷华靡交战，忮害尽消逐。","自然致冲和，久寿不遭促。","持兹养生理，可继乔松躅。","兴作寒菊诗，葩浮宁传俗。"],"title":"寒菊"}
