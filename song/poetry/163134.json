{"author":"汪元量","id":163134,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["南浦亭边话别时，扁舟东下浙江湄。","遍将越国千年事，吟作钱塘百咏诗。","无火可能烧莽卓，有刀恨不斩高斯。","五陵佳气飞扬尽，泪洒西风两鬓丝。"],"title":"读李鹤田钱塘百咏"}
