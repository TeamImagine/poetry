{"author":"周紫芝","id":240464,"strains":["仄仄平仄仄，仄仄○平○。","平平仄平平，仄仄仄仄○。","平平仄平○，仄仄平平平。","平平仄○平，仄仄仄仄○。","○平仄平仄，仄仄○平平。","平○平平平，仄仄平平○。","平平仄平仄，平平仄平平。","仄仄仄○平，平平仄平平。","仄仄仄平仄，仄仄平平平。","○平仄平平，仄仄平平平。","仄平仄仄仄，仄平平仄平。","平平仄仄平，仄仄○○○。","平平仄仄仄，仄仄平平○。"],"paragraphs":["夜雨喧旅枕，晓径深春泥。","奔流自山来，转眼忽渺弥。","微生抱羁蹇，老病凌欹危。","青山岌当前，客意恍若遗。","空崖倚天立，怪石从云垂。","云间笙箫声，隐约天风吹。","斯人已仙去，孤踪邈何之。","钓石屹中流，谁来把纶丝。","一水绕山麓，浅碧涵涟漪。","长年抗尘容，照水羞华髭。","羡门不可遇，惜哉吾巳衰。","人生不学仙，万冢空累累。","于今岂未可，抚事聊歔欷。"],"title":"雨后过琴高岩"}
