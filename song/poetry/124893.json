{"author":"邵雍","id":124893,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["鹪鹩分寄一枝巢，不信甘言便易骄。","当力尚难超北海，去威何足动鸿毛。","愿将情意分明谢，肯把恩光取次烧。","天宠居多为幸久，春花无柰正夭饶。"],"title":"属事吟"}
