{"author":"敖陶孙","id":83031,"strains":["平仄平仄仄，平仄平○平。","○平仄仄仄，○仄平仄○。","○仄平仄仄，仄仄○仄平。","平平平○平，仄仄仄仄平。","仄平仄仄平，仄仄平仄平。","仄仄平仄平，平仄平仄平。","平平仄平平，平○仄平平。","仄仄仄仄仄，仄仄平平平。","平平○平○，平平仄平平。","仄平仄平仄，平仄平平○。","仄平仄仄平，仄○仄平平。","仄平仄平仄，仄平仄仄平。","平平仄平○，仄仄平仄平。","○○仄○仄，平平仄平平。","仄仄仄仄仄，仄仄仄○平。","○○○仄平，仄○仄仄平。","平平仄仄平，仄仄平平平。","平仄平仄仄，○仄平○平。"],"paragraphs":["夫子焉不学，高朕罗三贤。","横前一片石，教外皆别传。","三虎谁最怒，未觉相后先。","渠伊囊中方，贵在后者鞭。","我家一佛堂，盎背知庙堧。","忆昨祠上丁，蕡烛初欲然。","诸生气清明，人如出雩泉。","洗爵俯象鼻，掩豆高豚肩。","朱弦张文王，繁声斥师延。","此时识方屦，綦满青苔钱。","李公独凤仪，众中得何坚。","惜无补天手，转之上细毡。","朝来食盘中，穉蕨初数拳。","苍苍本难测，何由赜真筌。","自我得此士，可以一当千。","如闻缝掖姿，欲重世所捐。","舂容吐握诗，法用春秋全。","酬赠无玉案，三复缁衣篇。"],"title":"酬答李学长"}
