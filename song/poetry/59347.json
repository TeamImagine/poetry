{"author":"陈造","id":59347,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["业履冰壶器镆邪，元戎韬略况儒家。","功名自昔须横草，南北于今赖灌瓜。","村墅稻田黄罢亚，塞垣榆树老丫叉。","为公着意收诗稿，传与中都万口夸。"],"title":"次王帅韵后诗呈叶教授  其一"}
