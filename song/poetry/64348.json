{"author":"梁安世","id":64348,"strains":["平平仄仄仄平仄，仄仄平平平仄平。","仄平平平○○仄，仄仄仄仄平平平。","仄平仄仄仄仄仄，仄仄仄平○仄平。","仄平○平平仄平，平○仄仄平平平。","仄仄仄仄仄平仄，平平仄仄平平平。","平平平仄仄仄仄，仄仄仄仄平平平。","平仄仄○平仄仄，平仄仄仄○？平。","仄平平平平平仄，平平仄仄平平平。","仄平平平平仄平，平平平仄平仄平。","仄仄平○平平仄，平仄仄平平仄平。","平仄平平仄仄仄，平仄仄仄平平平。","平仄平平平○平，仄仄平仄○平平。","仄平仄平平仄仄，仄平仄仄仄仄平。","仄平仄平仄平仄，平平仄仄○仄平。","仄平仄仄平平平，平仄平仄平平○。","平仄仄平○仄仄，平平仄仄平仄平。","平平仄仄平仄仄，仄仄仄仄平平平。","仄平仄仄平仄仄，○仄仄仄仄平○。","○○仄仄仄仄仄，平仄仄仄平平平。","仄○仄仄平仄仄，○仄仄仄平平平。","平平仄仄仄仄仄，平仄平仄○仄○。","平平仄仄平仄仄，仄仄平仄○平平。","平平仄仄平仄仄，平○仄平○仄平。","仄平仄仄平○平，平仄平仄平平平。","仄平仄仄平仄仄，仄仄平平平○平。","平平仄仄仄平仄，平仄仄仄○平平。"],"paragraphs":["公生博物好奇古，劝我搜求秦望碑。","我来稽阴且三载，梦寐绝顶云俱驰。","事非近代问父老，鼻祖已来犹不知。","或云其山多虎狼，囦湫罅井蟠蛟螭。","魍魉木客忌人到，阴霾贼雾迷羊歧。","樵夫悬磴惧失势，一落万丈谁能支。","吾意此如锺乳穴，民昔畏扰相诪欺。","曩时山东之罘石，磅砰入海无津涯。","固知秦人游戏余，非民之利宁一时。","暇日登临云门寺，僧曰若耶溪上奇。","山曰何山势最峻，丹鹤夜宿天孙枝。","南望天台西钱唐，下视峰岫如群儿。","李斯篆书真刻本，昔人避乱此见之。","裹粮遂偕墨工往，扳崖贯木如鹿麋。","举觞酹酒山之神，千古呵护烦神司。","销铄仅存三尺许，龟趺就凿山石为。","剜苔剔藓随手剥，面节背角摧霜皮。","老龙脱甲蛇解蜕，铺纸拭墨漫披离。","收藏入袖恍若失，遐想往昔还嗟咨。","我闻太古功德盛，铺写不尽乾坤仪。","诗书纸上自不朽，金石还有磨灭期。","秦皇不慕仁义业，直谓尧舜犹瑕疵。","焚书欲盖前代美，宁闻伏生传有颐。","后生不废丞相书，歌颂虽在皆浮辞。","惜哉此纸无一画，欲记存亡人应嗤。","他年好事继追访，姑愿首尾观吾诗。"],"title":"秦碑一纸并古诗呈王梅溪太守"}
