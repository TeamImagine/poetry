{"author":"苏轼","id":195166,"strains":["平平仄仄仄，仄仄平仄平。","平平仄平○，平平仄平平。","仄平仄平仄，仄仄平仄平。","平平仄平仄，○仄平仄平。","平平仄平平，仄仄仄仄平。","平平仄平○，仄平仄平平。","平平平仄仄，仄仄仄平平。","仄平平仄仄，仄仄仄仄平。"],"paragraphs":["灵区有异产，化国无潜珍。","承平百年间，簪缨半齐民。","建溪富奇伟，叶氏初隠沦。","森然见乔木，其下维德人。","佳哉郁葱葱，气若凤与麟。","联翩出儒将，岂惟十朱轮。","新松无鹿触，旧柏有乌驯。","待公归上冢，泪叶乃肯春。"],"title":"叶待制求先坟永慕亭诗"}
