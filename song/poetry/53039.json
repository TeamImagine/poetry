{"author":"项安世","id":53039,"strains":["仄○平平○，仄仄仄○仄。","○平仄○仄，仄仄仄平仄。","平仄仄仄平，仄仄仄平仄。","平平仄仄仄，仄仄仄仄仄。","仄平仄平仄，仄仄平仄仄。","○平仄平平，仄仄平○仄。","仄平仄平仄，仄仄仄平仄。","仄平仄○平，平仄平仄仄。","平平仄平仄，仄仄仄平仄。","仄仄仄仄平，平○○○仄。"],"paragraphs":["自闻诸贤兴，便谓我当出。","亲朋愿其贵，贺者日盈室。","虽感贺者情，奈此十年疾。","平生万事伪，独有病是实。","下床足挛圈，出户肤憯栗。","空怀魏牟心，未遇卢扁术。","向来谓求己，那料见今日。","幸逢世和平，吾愿良已毕。","诸贤致嘉靖，即与我身一。","政恐我自为，粗疏更难必。"],"title":"答贺者"}
