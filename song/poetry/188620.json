{"author":"范贻孙","id":188620,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["名僧高隠尽修行，人说吾师最出群。","新向天台承帝泽，便朝梁院谢明君。","几程烟水趋丹阙，一院杉松锁白云。","却泛轻杯旧山去，石桥秋月会声闻。"],"title":"送崇教大师归天台谨吟七言四韵"}
