{"author":"白居易","id":16665,"strains":["仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["闻道北都今一变，政和军乐万人安。","绮罗二八围宾榻，组练三千夹将坛。","蝉鬓应夸丞相少，貂裘不觉太原寒。","世间大有虚荣贵，百岁无君一日欢。"],"title":"寄太原李相公"}
