{"author":"李纲","id":244444,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["时危远谪堕南峦，犹在乾坤覆载间。","瘴雨岚烟殊气候，玉簪罗带巧溪山。","桄榔叶暗伤心碧，踯躅花开满目斑。","惟有月华依旧好，清辉应与照云鬟。"],"title":"桂林道中二首  其二"}
