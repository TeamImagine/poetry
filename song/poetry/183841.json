{"author":"刘攽","id":183841,"strains":["仄○平平仄仄平，仄平○○仄平平。","○平仄仄仄平仄，仄仄平平○仄平。","○仄平平平仄仄，仄平平仄平○○。","仄○平仄平平仄，仄仄平平仄仄仄。"],"paragraphs":["忆过西湖上虎丘，雪霜乘兴偶来游。","苍崖古木见僧刹，落日微波迎画舟。","从道前尘都妄想，亦逢清境为淹留。","座中同是东南客，试说风烟似彼不。"],"title":"同都官游左山晚归泛舟城濠呈座客"}
