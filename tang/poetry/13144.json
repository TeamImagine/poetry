{"author":"孟郊","id":13144,"strains":["仄仄○仄仄，平平平仄平。","○○平仄仄，仄仄平○平。","平○仄平仄，平○平平○。","○平平仄仄，仄仄平平平。","仄平平○仄，仄仄平○平。","仄○○○仄，仄仄平平○。"],"paragraphs":["晓鹤弹古舌，婆罗门叫音。","应吹天上律，不使尘中寻。","虚空梦皆断，歆唏安能禁。","如开孤月口，似说明星心。","既非人间韵，枉作人间禽。","不如相将去，碧落窠巢深。"],"title":"晓鹤"}
