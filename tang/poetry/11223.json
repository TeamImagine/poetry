{"author":"刘禹锡","id":11223,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["坐镇清朝独殷然，闲征故事数前贤。","用才同践钧衡地，禀气终分大小年。","威凤本池思泛泳，仙查旧路望回旋。","犹怜绮季深山里，唯有松风与石田。"],"title":"和仆射牛相公追感韦裴六相登庸皆四十余未五十薨殁岂早荣枯之义今年将六十犹粗强健因亲故劝酒率然成篇幷见寄之作"}
