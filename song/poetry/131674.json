{"author":"施枢","id":131674,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平平平平平仄，仄仄平平仄仄平。"],"paragraphs":["怪得连阴不放晴，直教飞雪试轻盈。","风回冉冉霓裳舞，云暗纷纷鹤羽明。","大似梅花饶一出，薄于柳絮更多情。","披衣端为诗催起，吟得诗成分外清。"],"title":"对雪"}
