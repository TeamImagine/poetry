{"author":"陈著","id":139601,"strains":["仄○仄仄平，平仄仄仄仄。","仄仄○仄平，仄○平仄仄。","仄平仄仄平，○○○平仄。","○平仄仄平，仄仄仄平仄。","平仄仄○○，○仄仄仄仄。","平平○仄仄，平仄仄仄仄。","仄仄仄仄平，○○仄○仄。","平○仄仄仄，仄平仄平仄。","平平仄仄仄，仄仄仄○仄。","平平仄仄仄，仄仄仄平仄。","平平仄平仄，仄平平仄仄。"],"paragraphs":["夜深万籁平，危坐弗闭户。","不着沈麝香，一空清似许。","竹凉露易零，鲜鲜正亭午。","弹琴大小声，鬼语杂风雨。","琴罢复长吟，吟罢复起舞。","人生三万日，胡可弱不武。","越石勇着鞭，相如志题柱。","惟患不自立，彼于我非愈。","青萍已出匣，抚视气如虎。","生侯死庙食，可以噬而取。","安能久居此，镫花甘自苦。"],"title":"夜窗书怀"}
