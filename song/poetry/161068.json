{"author":"戴表元","id":161068,"strains":["平平仄平仄○仄，平仄平平平平仄。","平平仄仄仄○平，平平仄仄○平仄。","平平平平平仄平，○平○仄平平平。","平平仄仄仄仄仄，仄仄仄平平仄平。","平平○平仄平仄，平平平平仄仄仄。","仄平仄仄仄仄平，仄仄平平平仄仄。","平○平仄仄平平，平平平仄平平平。","仄平仄仄仄○仄，平平仄仄平平平。","平平仄仄平仄仄，仄仄平平平仄仄。","仄平○仄仄○平，○平平仄平平仄。","平平仄平仄仄平，平仄仄平○仄平。","仄平仄仄平仄仄，仄仄仄平平仄平。","平平仄平仄平仄，仄平平仄○平仄。","○平仄仄平仄平，平平仄仄平平仄。","仄平平仄○仄平，仄仄仄仄○○平。","平仄仄平平仄仄，○○仄仄平平平。"],"paragraphs":["山翁隠居雁苍谷，春树年年为翁绿。","耕休坐树作劳歌，山光水影相征逐。","歌成无人祗自娱，行人颇怪歌声殊。","循踪历历见井舍，恐是避秦来此居。","花烟溟蒙乱晴雨，山前仓庚后杜宇。","客来不喜亦不惊，但道寒暄无俗语。","山中今岁是何年，黄旗征树装楼船。","浅村已尽到深谷，逢人未说先凄然。","忧来宛转歌不已，我树非材端后死。","五陵当日蓊如云，如今何处悲风起。","山南老农亦不忧，机浅不为妻子谋。","日高饭饱牛背坐，日晚放牛溪上游。","人生逐名被名误，十年车马长安路。","长安路绝云雾昏，归来弃笔寻农具。","旧游年少难与随，梦境一笑难重追。","惟有剡源穷掌固，相思望断西天垂。"],"title":"春愁曲次刘正仲韵"}
