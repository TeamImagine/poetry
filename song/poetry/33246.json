{"author":"陆游","id":33246,"strains":["？平平仄平仄平，仄仄平○平仄平。","仄平仄○○仄仄，仄仄仄仄平平平。","平平仄仄仄仄仄，仄平○○平仄平。","平平仄仄仄平仄，平平仄仄平平平。","仄平仄仄平平仄，○仄仄仄平平平。","平平仄仄仄仄仄，○仄平仄○？平。","平平平仄仄仄仄，仄仄○仄○平平。","仄平仄仄仄○仄，平仄仄仄平平平。"],"paragraphs":["玻瓈春作江水清，紫玉箫如雏鳯鸣。","漏声不闻看炧烛，侠气未减欺飞觥。","单车万里信有数，二年三过宁忘情。","钗头玉茗妙天下，琼花一树真虚名。","酒酣忽作檀公策，间道绝出东关城。","清歌未断去已远，回首楼堞空峥嵘。","貂裘狐帽醉走马，陌上应有行人惊。","径投野寺睡正美，鱼鼓忽报江天明。"],"title":"眉州郡燕大醉中间道驰出城宿石佛院"}
