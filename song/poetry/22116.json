{"author":"王十朋","id":22116,"strains":["平仄平平仄仄平，平平仄仄仄平平。","平平仄仄仄平仄，仄仄仄平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["兵火回头二十年，吾家此树实青毡。","儿时尚及见封植，乱后那知独保全。","虽荷生成能蓊郁，不轻剪拂岂团圆。","主翁不忍加斤斧，旧物于人最可怜。"],"title":"幽居三咏 黄杨"}
