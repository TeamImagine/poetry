{"author":"王之道","id":7566,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["饱谙世事转疏慵，投老犹能向佛宫。","危坐遂移桑荫日，清谈仍对菊花风。","凭君为我追欢伯，自此游山作醉翁。","闻说秋来足佳句，暮归应念锦囊空。"],"title":"次韵元发弟秋日德余庵书事二首  其一"}
