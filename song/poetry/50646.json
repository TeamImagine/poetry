{"author":"周必大","id":50646,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["遍走三台一日中，前年乐事转头空。","新楼期对萸并菊，旧约翻吟雨与风。","鱼绕长江殊有味，酒𥬠大瓮浩无穷。","登临何必拘重九，脚力强时信即通。"],"title":"七兄初约登新楼作重阳敦前岁之盟适病足不能出佳篇送鱼酒且及二苏逍遥堂风雨之句次韵叙谢并为后约"}
