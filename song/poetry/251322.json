{"author":"王洋","id":251322,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄仄平。"],"paragraphs":["水府朝元路，牙分女队行。","神仙天外事，风月世间情。","步有凌波势，廊无响屧声。","何妨沉醉后，珠履小纵横。"],"title":"吉父赋南池诗次韵吉父诗虽云红蕖在眼而独与白鹭关情莲上人何望辄戏呈"}
