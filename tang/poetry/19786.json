{"author":"姚合","id":19786,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["闲人祗是爱春光，迎得春来喜欲狂。","买酒怕迟教走马，看花嫌远自移床。","娇莺语足方离树，戏蝶飞高始过墙。","颠倒醉眠三数日，人间百事不思量。"],"title":"赏春"}
