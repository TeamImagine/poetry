{"author":"王湾","id":45562,"strains":["仄仄平仄○，仄平平仄仄。","平○仄平仄，仄仄平○仄。","○仄○平平，仄平仄平仄。","平平平仄仄，平○仄平仄。","仄仄平仄平，平平仄平仄。","平平○仄仄，平仄仄平仄。","仄仄○仄平，平平仄平○。","仄平平仄仄，○仄仄平仄。","平仄平仄平，平○仄平仄。","仄平平仄仄，平仄平平仄。","仄仄平仄平，平平仄平仄。"],"paragraphs":["忝职畿甸淹，滥陪时俊后。","才轻策疲劣，势薄常驱走。","牵役劳风尘，秉心在岩薮。","宗贤开别业，形胜代希偶。","竹绕清渭滨，泉流白渠口。","逡巡期赏会，挥忽变星斗。","逮此乘务闲，因而访幽叟。","入来殊景物，行复洗纷垢。","林静秋色多，潭深月光厚。","盛香莲近拆，新味瓜初剖。","滞拙怀隐沦，书之寄良友。"],"title":"晚夏马嵬卿叔池亭即事寄京都一二知己"}
