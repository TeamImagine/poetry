{"author":"苏轼","id":195676,"strains":["○○仄平仄平平，仄平仄仄平平平。","仄仄仄仄○仄平，平平仄仄平仄平。","平平仄仄仄平平，○平仄仄平平平。","平平平仄仄平平，仄○仄仄仄仄平。","平平平○平○平，仄平平平仄平平。","平平平○平仄○，○仄仄仄○仄平。","仄平平仄○平平，○平仄○仄平○。","仄平仄仄平仄平，平平仄仄平平平。"],"paragraphs":["空中细茎插天芒，不生沮泽生陵冈。","涉阅四气更六阳，森然不受螟与蝗。","飞龙御月作秋凉，苍波改色屯云黄。","天旋雷动玉尘香，起溲十裂照坐光。","跏趺牛噍安且详，动摇天关出琼浆。","壬公飞空丁女藏，三伏遇井了不尝。","酿为真一和而庄，三杯俨如侍君王。","湛然寂照非楚狂，终身不入无功乡。"],"title":"真一酒歌"}
