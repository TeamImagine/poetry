{"author":"王迈","id":107414,"strains":["仄仄仄平仄，平平平仄平。","平平仄仄仄，仄仄仄○平。","平平平仄平，仄仄平仄平。","平平平平平，仄仄仄仄平。","仄仄平仄仄，仄仄仄仄平。","仄仄仄平仄，○平仄仄平。","仄○平仄仄，仄平○仄平。","仄仄平平平，平仄仄仄○。","平仄平仄○，平仄仄仄○。"],"paragraphs":["我友半湖海，知心吾子文。","君忙我已老，事事不如君。","君生通贵家，我出寒素门。","君披貂毛裘，我著犊鼻裈。","戏彩君有母，列鼎共凊温。","我早失乌哺，空山怅白云。","弱冠君有子，世科将袭芬。","我子方垂髫，诗礼未有闻。","凡此皆不如，官职不必论。"],"title":"寄浙漕王子文野以思君令人老五字为韵得诗五首  其二"}
