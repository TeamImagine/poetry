{"author":"方回","id":148917,"strains":["平平仄仄仄平平，仄平平平仄仄平。","仄仄平平仄平仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["攒眉抱膝一衰翁，岂为区区口腹穷。","早向前朝阅诸老，曾微晚辈绍遗风。","草堂诗到夔州后，竹马年思大历中。","略共清谈商此事，未妨倾倒一樽同。"],"title":"喜程道大至约诸友二首  其二"}
