{"author":"林渭夫","id":200036,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄仄平仄，平仄平平仄仄平。","仄仄仄平平仄仄，平平平仄仄平平。"],"paragraphs":["分携何必恨依依，三载无私得意归。","烟雨乍随孤棹去，鸳鸿重入九霄飞。","旧题诗句刻文石，新创儒宫在翠微。","后夜月明回首处，汀风萧飒动行衣。"],"title":"送交代秘丞归阙"}
