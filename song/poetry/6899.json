{"author":"高登","id":6899,"strains":["平仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄平平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["归去东皋独荷犁，笔床书卷有儿持。","一无可意身将老，百不如人心自知。","梦寐摩娑元结颂，经从省忆少陵诗。","体肤饿尽天应错，依旧臞然山泽姿。"],"title":"言怀"}
