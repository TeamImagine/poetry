{"author":"陈造","id":58772,"strains":["平仄○平平，仄平平仄平。","○○仄平仄，仄仄平平平。","仄平平○平，仄仄平平仄。","平仄○平仄，仄仄仄平仄。","仄平仄仄仄，仄仄平仄平。","仄仄平仄仄，仄仄仄仄平。","仄仄平仄平，平仄平仄仄。","平平仄○○，仄仄平仄仄。","仄仄平仄平，仄仄仄仄○。","仄仄平平平，仄平平仄平。","仄平仄平平，仄平仄平仄。","仄仄仄○平，平平仄平仄。","平平仄仄平，仄平平仄仄。","平平仄仄仄，仄仄平仄仄。","平平平仄平，平仄仄仄○。","平平仄平平，平平○○仄。"],"paragraphs":["夫子如周郎，即之疑饮醇。","相从不逾岁，遽欲潇湘秦。","此生忧患余，佽助嗟无几。","安得如公者，莫逆与终始。","麹生到我室，奠贽心已倾。","酝藉非俗辈，面作玉雪明。","挹彼醇厚资，春意生户牖。","非公介其间，未易交此友。","此友仙者流，勿药气自和。","着我无何乡，顾能蠲积疴。","月团信佳人，业工败人意。","使我百虑攻，愁城不余地。","虽无叔夜书，泛交方自讼。","平生一鲍子，世莫知管仲。","悠然甘不怀，交道自久长。","因渠念公他，端人更难忘。"],"title":"谢宋宰惠玉友麹方"}
