{"author":"吕陶","id":186351,"strains":["平仄平平仄仄平，仄平平仄仄平平。","平平平仄平平仄，仄仄平平平仄平。","仄仄仄平平仄平，仄平平仄仄平平。","仄平仄仄平平仄，仄仄平平仄仄平。"],"paragraphs":["君去金渊十五春，暂归翻是客中身。","千年丘垄胜当日，两世亲朋无几人。","麈尾幸能销白书，马蹄还厌踏红尘。","锦衣会有重来约，应笑衰翁漉酒巾。"],"title":"送钱端履归二曲"}
