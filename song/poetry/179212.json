{"author":"苏颂","id":179212,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["辇寺栖迟不计年，衡门无异对林泉。","试闱给笔频辞命，译馆翻经屡奏篇。","九陌尘埃方外境，六时香火静中缘。","思陪丈室谈名理，自愧常为俗累牵。"],"title":"寄译经清衍大师"}
