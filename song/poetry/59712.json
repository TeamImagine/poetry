{"author":"陈造","id":59712,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["袖手从公辟不怀，天心月胁有余才。","将坛贾勇知无敌，册府新除定见催。","楚国谁今衙屈宋，欧门我亦后苏梅。","锦囊得句无虚日，尽卷淮山胜槩回。"],"title":"邓倅有诗次韵"}
