{"author":"陈普","id":161504,"strains":["平平仄仄仄平平，仄仄平平仄仄平。","平仄平平仄平仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["霞边鹜表见罗浮，左右东南数十州。","天近先看洗光日，地高略数下滩沤。","乾坤广大千峰玉，人物英雄百尺楼。","衰暮来兹更重九，菊花须满雪霜头。"],"title":"和叔父九日后楼集  其一"}
