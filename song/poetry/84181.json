{"author":"任希夷","id":84181,"strains":["仄仄仄仄仄，仄平仄平○。","平平仄仄仄，平仄平平平。","平平仄平仄，平○平平平。","仄仄仄平仄，○仄仄仄平。","仄仄仄平仄，仄平平平平。","仄平平仄平，仄仄平仄○。","仄仄仄平平，仄仄仄仄平。","平平仄平平，平平仄仄平。","平仄仄平仄，平仄平平○。","仄仄仄仄仄，仄仄平○平。","仄仄平仄仄，○仄平仄平。","平平仄平仄，仄仄仄平仄。"],"paragraphs":["万舞列帝所，九韶奏虞庭。","群公日拱北，星斗光荧荧。","兹辰适休沐，联骑来郊坰。","爱此一泓玉，中有太古声。","细响叶宫祉，大音希咸茎。","自然天籁鸣，独许幽耳听。","镇以潜虬灵，卫以石兽狞。","佳哉乐兹游，驩言举彼觥。","谁欤昔经始，今已归明廷。","巨丽所未睹，幻眇真难名。","健笔哦五字，当代推善鸣。","清幽极模写，细读令人醒。"],"title":"游水乐洞诗"}
