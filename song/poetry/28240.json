{"author":"洪适","id":28240,"strains":["仄仄平平仄仄平，平平平仄仄平平。","仄平仄仄仄平仄，仄仄平平平仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["密叶成阴行路宽，鸠鸣莺啭足开颜。","半涂泥滑夜来雨，数片云飞何处山。","薄暮每寻樽俎共，残春能伴节旄还。","尘襟好濯西湖水，偷取禅房一日闲。"],"title":"次韵南京道中"}
