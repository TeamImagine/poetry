{"author":"强至","id":182141,"strains":["仄平平平○○仄，仄仄平仄平平○。","平平仄平仄仄仄，仄平仄仄平仄平。","仄仄平仄仄平仄，平仄仄仄○○平。","仄平仄平仄平仄，仄仄平仄仄仄○。","仄平平平仄平仄，○仄平仄平平平。","仄平平平仄仄仄，仄仄平仄平平平。","平○平仄仄平仄，平仄仄仄平平平。"],"paragraphs":["越山东南号胜绝，古寺岩洞穷高深。","山云出为洞口雨，或时散作岩下阴。","不有神物此蟠据，安得气类长相寻。","寺僧爱云恐云远，置阁云上蹑以临。","岂惟忧怀独舒悦，更许游客开尘襟。","客来祇知寓暂赏，不道归去还尘侵。","宁如僧住得安稳，终日自共云无心。"],"title":"栖云阁"}
