{"author":"张维","id":177934,"strains":["平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["贤侯美化行南国，华发欣欣奉宴娱。","政绩已闻同水薤，恩辉遂喜及桑榆。","休言身外荣名好，但恐人间此会无。","他日定知传好事，丹青宁羡洛中图。"],"title":"十咏图 太守马大卿会六老于南园"}
