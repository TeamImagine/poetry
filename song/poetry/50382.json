{"author":"周必大","id":50382,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["圣武将犁老上庭，艺文先选彍中英。","天扶基业生多士，世遇君师集大成。","享备钧台同夏启，果分汉会愧桓荣。","尧言一日周天下，应陋诗人切响声。"],"title":"恭和御制闻喜宴诗"}
