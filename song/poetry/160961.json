{"author":"戴表元","id":160961,"strains":["仄平仄平仄，平仄平平平。","平平○仄仄，仄仄仄仄平。","仄平仄平仄，平仄平平平。","仄平仄平仄，仄仄平平平。","仄○仄仄平，○仄仄平平。","○平平仄平，仄仄平平平。"],"paragraphs":["我居在穷巷，来往无华轩。","辛勤衣食物，出此二亩园。","薤菘郁朝露，桑柘浮春烟。","以兹乱心曲，智计无他妍。","择胜不在奢，兴至发清言。","相逢樵牧徒，混混谁愚贤。"],"title":"自居剡源少遇乐岁辛巳之秋山田可拟上熟吾贫庶几得少安乎乃和渊明贫士七首与邻人歌而乐之  其二"}
