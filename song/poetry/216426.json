{"author":"张耒","id":216426,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["老去诗书倦讨论，一樽相对尚殷勤。","锻炉放荡狂中散，书阁萧条老子云。","要路交亲嗟隔阔，他乡耆旧饱知闻。","衰知多病头风甚，解寄新文独有君。"],"title":"遣兴次韵和晁应之四首  其一"}
