{"author":"杨万里","id":44849,"strains":["平平仄仄○仄仄，仄仄仄平仄平仄。","平平仄仄仄仄平，平平仄仄平平平。","仄平仄仄仄仄仄，仄平○平仄平仄。","仄平○仄仄平○，仄○○仄仄平平。","平平仄平平仄仄，仄仄仄平平仄仄。"],"paragraphs":["高人爱笋如爱玉，忍口不餐要添竹。","云何又遣十辈来，昏花两眼为渠开。","贩夫束缚向市卖，外强中干美安在。","锦纹犹带落花泥，不论烧煮两皆奇。","猪肝累人真可怍，以笋累公端不恶。"],"title":"谢唐德明惠笋"}
