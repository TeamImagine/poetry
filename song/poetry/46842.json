{"author":"梅尧臣","id":46842,"strains":["平平仄平○，仄仄平仄平。","○○仄仄仄，仄仄仄仄平。","仄平平平仄，平仄仄仄平。","仄平平仄仄，仄仄平仄平。","仄平平平仄，仄仄平仄○。","仄仄仄仄仄，仄平平仄平。"],"paragraphs":["韶州使君行，请问韶石名。","传闻古帝舜，石上奏九成。","凤皇为之下，朱鸟不复鸣。","旧祠亡玉琯，四序安得平。","至今南方热，腊月裘服轻。","事外共废酒，曲江风物清。"],"title":"送陈殿丞知韶州"}
