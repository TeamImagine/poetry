{"author":"岑参","id":48929,"strains":["平仄平仄仄平平，仄○平平平仄平。","平仄平平仄，平仄平平平，仄仄平仄，平仄○平。","○平仄仄平仄，○平平仄，平平仄平，平仄仄仄，仄平平仄仄仄，平平平平仄仄，平仄平○平平，○平仄○平○。","仄○平平平，仄平平，仄平○平○仄仄，平仄仄仄○平平。仄仄平？仄仄平平，仄平仄平。仄平平仄平平平，平平平平仄仄。","仄○平平仄仄仄仄，平仄仄仄平平平。","○平平平平○，仄仄平平仄平。","仄仄仄仄平仄，仄平平平平平。","平仄仄仄，平平仄平。","○仄平平仄仄，仄仄仄平平平。","？仄平仄平平仄仄仄？。"],"paragraphs":["东海之水化为田，北溟之鱼飞上天。","城有时而复，陵有时而迁，理固常矣，人亦其然。","观夫陌上豪贵，当年高位，歌钟拂天，鞍马照地，积黄金以自满，矜青云之坐致，高馆招其宾朋，重门叠其车骑。","及其高堂倾，曲池平，雀罗空悲其处所，门客肯念其生平？已矣夫！世路崎岖，孰为后图？岂无畴日之光荣，何今人之弃予。","彼乘轩而不恤尔后，曾不爱我之覉孤。","叹君门兮何深，顾盛时而向隅。","揽蕙草以惆怅，步衡门而踟蹰。","强学以待，知音不无。","思达人之惠顾，庶有望于亨衢。","（见《文苑英华》卷九一）。"],"title":"感旧赋附歌"}
