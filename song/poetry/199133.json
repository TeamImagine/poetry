{"author":"孔武仲","id":199133,"strains":["平平仄仄○平仄，平平仄仄平平仄。","平平仄仄仄仄○，仄仄平平平仄仄。","平平仄仄仄平平，平平仄仄平○平。","平平仄○仄○仄，仄仄平平仄○仄。","仄仄○仄○仄平，平仄○平平仄仄。","平平○平仄仄平，仄仄仄仄平○平。","仄平仄仄平平仄，平平平仄平平○。","仄○平仄仄平仄，仄仄平平仄平仄。","平平仄仄平仄○，平仄平平平仄仄。"],"paragraphs":["天街极目如平水，胡人走马天街里。","南宫宴罢晚色深，宿雨初干尘不起。","胡巾满插汉京花，雕鞍一簇浓如霞。","千蹄撇过在顷刻，闪电飞星不留迹。","路旁看者如堵墙，街使传呼俱辟易。","朝家和戎七十年，只矢不射胡中天。","尔曹不必夸驰骋，官家无意窥幽燕。","稳将金帛北归去，万歳千秋祝明主。","毡车满野春草长，任尔祁连山下住。"],"title":"胡人走马行"}
