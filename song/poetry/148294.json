{"author":"方回","id":148294,"strains":["仄仄平平仄仄平，平平仄仄平平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["眼过登伽皱面羞，湖山信美为谁留。","开通不办多王老，下泽唯思侣少游。","行役自量非得已，食贫能忍复焉求。","余生至此当知命，壮事虚抛更老谋。"],"title":"次韵仇仁近用韵见示五首  其二"}
