{"author":"傅察","id":3053,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["平生贵异不谋身，率道恂恂范伯孙。","巷有青衿来问道，家无赤脚可应门。","抗章曾叩苍龙阙，谠议终开白兽樽。","见说晚闻多妙教，悠悠浮世更堪论。"],"title":"次毛彦谟韵"}
