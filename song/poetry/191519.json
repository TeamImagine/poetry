{"author":"冯山","id":191519,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["天庭高议破群奸，先帝曾将侍从班。","谈笑一辞双阙去，缙绅遗恨十年间。","倾朝每忆刘蕡对，侧席才闻贾谊还。","言责逡巡非久计，行看鸣玉上鳌山。"],"title":"送范百禄子功学士知谏院二首  其一"}
