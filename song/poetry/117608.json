{"author":"徐鹿卿","id":117608,"strains":["平平仄仄仄平仄，平仄平平仄仄平。","平仄平平仄平仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["曾揩醒眼奕棋傍，松柏孤高耐雪霜。","西蜀搜奇到金马，南邦颂德继羔羊。","梅边生意传春信，笔底新诗灿夜光。","运动枢衡当接踵，小烦千骑上东方。"],"title":"用羊字韵呈史君"}
