{"author":"华岳","id":99020,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["索逋无术谒公门，岂谓公门反怆神。","令尹幸酬三百索，痴儿犹恋一千缗。","如今索手方知错，自此甘心莫怨贫。","不是恩波不旁洽，五穷无奈苦随人。"],"title":"责逋  其一"}
