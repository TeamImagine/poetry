{"author":"汪炎昶","id":167672,"strains":["仄平仄平平，平仄仄仄平。","仄平仄仄仄，仄仄平仄仄。","仄平平仄平，仄仄仄平仄。","仄平仄平平，仄仄○平仄。","仄仄平平仄，平仄仄仄仄。","仄平仄平仄，仄平仄平仄。","仄仄仄平平，平平仄平仄。"],"paragraphs":["积阴敛荒霾，崖崿诡秘阐。","泼光润绿漾，错彩岚翠闪。","藓槎惊鹘巢，露扑裹虫茧。","布棋出田庐，洒墨凝鸦点。","每恨前山逼，遐眺不得展。","意才豁危陟，日车已欹转。","畏与俗人逢，归途取迂远。"],"title":"书兴四首  其四"}
