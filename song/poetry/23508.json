{"author":"王十朋","id":23508,"strains":["仄仄平○仄○仄，仄平仄平仄平仄。","仄仄仄仄平平平，平○仄仄平仄平。","仄平仄平仄仄仄，仄平仄仄平平仄。","仄平○仄○仄平，平仄平平仄○平。","仄仄平平仄平仄，仄仄仄平平仄仄。"],"paragraphs":["七月之间旱如毁，祷而得之偶然耳。","八月又旱农无秋，同僚劝效前日求。","我方省愆未及祷，沛然一雨苏群槁。","古人重请应上公，何敢频烦渎苍穹。","但愿时旸及时雨，不独一州天下普。"],"title":"八月十二日雨"}
