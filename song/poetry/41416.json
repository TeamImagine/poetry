{"author":"陆游","id":41416,"strains":["仄仄仄平平，仄仄仄平仄。","平仄平仄平，仄仄仄仄仄。","平仄平仄平，仄仄仄○○。","○仄仄○平，仄仄仄平仄。","○平仄仄仄，仄仄○仄仄。","仄平仄仄仄，仄仄○仄仄。","仄平仄仄仄，平平仄平仄。","平仄仄仄平，○○平仄仄。"],"paragraphs":["一境有神龙，岁不畏枯旱。","为国常得贤，百世不可乱。","吾读黄老书，掩卷每三叹。","正使未长生，去死亦差缓。","如何不自力，白首犹漫漶。","友朋死略尽，日月难把玩。","岂无独往愿，儿孙苦羁绊。","安得葛与陶，相从明此段。"],"title":"读道书"}
