{"author":"许景衡","id":230427,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["关塞相逢眼便青，从容犹得问平生。","高谈大抵多忠义，先世元来好弟兄。","但得朝廷收阀阅，不论文武尽功名。","河堤奔走非吾事，去去神京信意行。"],"title":"送赵仲明二首  其一"}
