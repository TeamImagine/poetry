{"author":"陆游","id":33019,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["敝袍羸马遍天涯，恰似伶优着处家。","社瓮嫩醅初泛蚁，寒缸残烬自成花。","幽窗照影乌巾折，醉手题诗淡墨斜。","莫恨久为峨下客，江湖归去得雄夸。"],"title":"秋夜独醉戏题"}
