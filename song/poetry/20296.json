{"author":"李石","id":20296,"strains":["平平平仄仄，仄平平仄○。","平○平仄平，平仄仄平平。","仄平仄○仄，仄仄仄仄平。","平平仄仄仄，仄仄平平平。","仄平仄仄平，仄仄平仄○。","○○仄平仄，仄仄仄仄○。","仄仄仄平平，仄仄平仄平。","平平仄平仄，仄平仄仄平。","平平仄仄仄，仄平○仄○。","仄仄仄仄仄，仄仄平平○。","仄平平仄○，○○仄仄平。","仄仄仄平仄，仄仄平平平。"],"paragraphs":["来为人所爱，去为人所思。","君看文与高，慈惠蜀之师。","至今窟中像，凛凛建立时。","知非伯有室，定是桐乡祠。","蜀人爱二公，远与千载期。","其间几灰劫，付与一炬吹。","保此岁峥嵘，不动山四维。","东家好邻里，岂任恶少窥。","祠前二古柏，外干中不萎。","勿作剪伐想，恐是神明遗。","可怜墙壁间，峩冠剑拄颐。","烈士不平气，好在淮西碑。"],"title":"石室"}
