{"author":"邹浩","id":220770,"strains":["仄平平平平，平仄仄平仄。","仄平仄平平，平○仄平仄。","平平平仄仄，仄平平仄仄。","仄○平仄平，仄仄仄○仄。","仄仄平仄○，仄平仄平仄。","仄仄仄仄平，仄平仄○仄。","仄仄平仄平，仄仄仄平仄。","仄平仄仄平，平仄平平仄。","平平仄平平，平平平仄仄。","仄平○仄平，仄仄仄○仄。"],"paragraphs":["此芝初无根，生自孝诚里。","孝哉本于诚，非缘利心起。","无芝非所怍，有芝非所喜。","不期芝有无，秀出乃如此。","养志勤色难，送终极哀毁。","既葬不忍归，结庐独留止。","孺慕秋复春，泪接九泉水。","比邻或未知，天已知之矣。","因芝示邦人，邦人争赞美。","会逢当路贤，荐此八行始。"],"title":"咏张公奭庐墓有芝三本"}
