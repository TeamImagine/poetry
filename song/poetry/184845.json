{"author":"范纯仁","id":184845,"strains":["仄仄仄平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["致主唯将盛德临，世推文定总朝簪。","先门自昔蒙知早，开阁当时用意深。","功业所存皆国计，忠贤有后见天心。","冢卿耆德承家庆，福寿康宁映古今。"],"title":"和李徽之正议"}
