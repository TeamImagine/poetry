{"author":"释文珦","id":134106,"strains":["平仄平○仄，平平平平平。","平仄仄平仄，平平仄平平。","平平平仄仄，平仄平仄平。","平平仄平○，仄仄仄平平。","仄平平仄平，仄仄平仄平。","平仄仄平○，仄○仄平平。"],"paragraphs":["松柏何夭矫，南山何崚嶒。","松柏有常性，南山不骞崩。","南山人所仰，松柏人所承。","寻常部娄间，琐琐唯薪蒸。","彼无高志徒，视此宜自惩。","坚守岁寒操，亦当慎攸凭。"],"title":"南山松柏章"}
