{"author":"王庭珪","id":238625,"strains":["仄平平仄仄平平，平仄平平仄仄平。","仄仄平平仄平仄，平仄仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["我家群从有封胡，潇洒如君更隐居。","岂但开轩隐松竹，能令满屋贮图书。","朱栏手植花犹在，黄叶风飘日已疏。","触目自然堪痛哭，不胜清泪湿衣裾。"],"title":"哀挽诗"}
