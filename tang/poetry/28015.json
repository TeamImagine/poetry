{"author":"皮日休","id":28015,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄仄平。","仄平仄仄平平仄，仄仄平平仄仄平。"],"paragraphs":["适越游吴一散仙，银缾玉柄两翛然。","茅山顶上携书簏，笠泽心中漾酒船。","桐木布温吟倦后，桃花饭熟醉醒前。","谢安四十余方起，犹自高闲得数年。"],"title":"醉中即席赠润卿博士"}
