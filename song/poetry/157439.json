{"author":"韩维","id":157439,"strains":["平平仄仄仄，平仄仄平仄。","平平平仄○，仄仄仄○○。","○平平仄平，○○仄平仄。","平平仄平仄，平仄仄○仄。","平平仄仄仄，仄○仄平仄。","平仄平仄仄，仄平仄平仄。","○平仄仄平，○仄仄平仄。","平平仄平仄，仄仄仄仄仄。","仄仄平平仄，仄平○仄仄。","平平仄仄平，平仄○平仄。","平平仄平平，仄仄仄平仄。","仄平仄仄平，○仄平平仄。"],"paragraphs":["春阳入我圃，窗户弄喧景。","幽池明可鉴，翠竹列如屏。","折枯呈紫茎，掊坟见红颖。","端居阅时序，人事谢参省。","生才不济世，不如守闾井。","聊慕庄氏说，处阴以休影。","兴来读我书，兴尽煮吾茗。","崔侯乃同好，每见辄自警。","守道心常晏，感时叹屡永。","边隅事未宁，豪俊当驰骋。","西麾覆妖巢，北指断凶颈。","既非二者任，且复安吾静。"],"title":"崔象之过西轩以诗见贶依韵答赋"}
