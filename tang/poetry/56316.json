{"author":"李白","id":56316,"strains":["仄仄仄平仄，平平仄平平。","平平仄仄仄，○仄平平平。","平平仄仄仄，仄仄平平平。","仄仄○○仄，仄仄平平○。","平平仄平仄，平仄○平平。","仄仄○仄仄，仄○平平平。","○平仄仄仄，仄仄平平平。"],"paragraphs":["石径入丹壑，松门闭青苔。","闲阶有鸟迹，禅室无人开。","窥窗见白拂，挂壁生尘埃。","使我空叹息，欲去仍裴回。","香云遍山起，花雨从天来。","已有空乐好，况闻青猿哀。","了然绝世事，此地方悠哉。"],"title":"寻山僧不遇作"}
