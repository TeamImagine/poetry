{"author":"王珪","id":175999,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["城外沧溟日夜流，城南山直对城楼。","溪田雨足禾先熟，海树风高叶易秋。","疏傅里闾寻故老，秦皇车甲想东游。","客心不待伤千里，槛外风烟尽是愁。"],"title":"登海州楼"}
