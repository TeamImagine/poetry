{"author":"陈师道","id":214146,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["法筵应供赖三车，堆案抽身辍算沙。","破暑好风开乐国，脱尘新句散余霞。","僧奁手汗空留迹，佛几堆红拂委花。","客舍黄粱未应熟，且容秋蝶梦南华。"],"title":"和吴子副知海斋"}
