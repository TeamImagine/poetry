{"author":"欧阳修","id":79127,"strains":["仄○平仄平，平仄仄平平。","平平平仄仄，仄仄仄平平。","平仄仄○仄，平平仄平○。","平平仄○平，仄仄平平平。","仄平平仄仄，仄仄仄仄平。","○平仄仄平，平平仄平○。","仄平平仄仄，仄仄仄仄平。","平平平仄平，○仄仄仄仄。","平仄仄平仄，仄平仄平平。","平平平仄平，仄仄仄仄平。","仄仄平仄平，平平平平平。"],"paragraphs":["五行居四时，维火盛南讹。","炎焦陵木气，橄榄得之多。","酸苦不相入，初争久方和。","霜苞入中州，万里来江波。","幸登君子席，得与众果罗。","中州众果佳，珠圆玉光瑳。","愧兹微陋质，以远不见诃。","饧饴儿女甜，遗味久则那。","良药不甘口，厥功见沉疴。","忠言初厌之，事至悔若何。","世已无采诗，诗成为君哦。"],"title":"橄榄"}
