{"author":"江安止","id":104910,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["记曾飞矢集蛮毡，一着鞭争万骑先。","邑篆愧分炎瘴地，朝衣犹惹御炉烟。","莲塘小饮香随艇，月榭高吟水压天。","此日隔花参簿尉，乌纱同乐太平年。"],"title":"饮故祭酒黄公园林"}
