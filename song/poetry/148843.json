{"author":"方回","id":148843,"strains":["平○仄仄仄，仄平平仄平。","仄仄仄平仄，○仄仄○○。","○仄仄仄仄，平○平仄平。","仄平仄平仄，仄仄○仄平。","平仄仄仄仄，仄仄平平平。","仄仄平仄仄，仄仄○仄平。","仄仄仄平仄，平平仄仄○。","平平平仄平，平仄平仄平。"],"paragraphs":["山中岂不乐，奈无田可耕。","傍宅莳荒圃，长夏日闲行。","行倦即独坐，时闻幽鸟鸣。","剪花汰葵冗，护笋观竹成。","诗就意偶到，事罕心无营。","忽复佳客至，取酒相与倾。","熟醉径高卧，颓然忘送迎。","余龄能几何，聊用遨此生。"],"title":"夏日小园"}
