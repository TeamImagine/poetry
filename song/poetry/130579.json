{"author":"赵希逢","id":130579,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平平仄仄平仄，平仄平平仄仄平。"],"paragraphs":["禅味曾参老释昙，混融万象就中观。","眼前风月随时幻，胸次乾坤别样宽。","自是临流清可赋，不成无酒白相看。","碧潭秋月唯堪比，光莹吾心一片寒。"],"title":"和清富楼  其一"}
