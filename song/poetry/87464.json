{"author":"韩淲","id":87464,"strains":["仄平仄仄仄平平，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["涨云吹雨转轻雷，香草沿阶芍药开。","正好青春乃奔走，只宜白日且徘徊。","离怀未说人千里，抚事浑如水一杯。","酒到多时诗定少，渭城绝唱复谁哉。"],"title":"次韵次公  其一"}
