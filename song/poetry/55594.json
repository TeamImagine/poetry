{"author":"朱熹","id":55594,"strains":["仄仄平仄仄，平平仄○平。","仄平仄平仄，○平仄平平。","○平平仄○，仄仄平平平。","○仄仄○仄，平平仄平平。","平○仄仄○，平仄仄仄○。","平平仄仄仄，平仄平平平。","平○平仄平，仄仄仄仄平。","仄平仄仄仄，仄仄平平平。","仄仄平平仄，仄平○仄平。","平平仄○仄，仄仄平平仄。","仄仄平平平，平平仄平平。","平平仄○仄，仄仄仄平平。"],"paragraphs":["急景雕暮节，高风振空林。","病夫掩关卧，长谣拥孤衾。","闻君千里行，四牡方骎骎。","重此别离感，青天欲愁阴。","君行岂不劳，民瘼亦已深。","催科处处急，椎凿年年侵。","君行宽彼甿，足以慰我心。","荐书会满箧，社酒还同斟。","所念家同产，与君如瑟琴。","兹焉不并驾，宰木寒萧椮。","尚喜吾诸甥，男恭女知钦。","明朝复相忆，怅望楚山岑。"],"title":"送彦集之官浏阳"}
