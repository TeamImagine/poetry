{"author":"曹谷","id":189013,"strains":["仄仄平平仄，平平仄仄○。","平平平仄仄，平仄仄平平。","仄仄平○仄，平平仄仄○。","平平仄平仄，平仄仄平平。","仄仄平平仄，平平仄仄平。","平○仄平仄，平仄仄平平。"],"paragraphs":["几载仙山下，无机世莫分。","因为天市客，方识帝乡云。","炼气壶中见，还元海内闻。","名高赤城洞，歌赐紫皇君。","步逐飚轮健，香随斗极焚。","何当挹蓬阆，鸾鹤自成群。"],"title":"送张无梦归天台"}
