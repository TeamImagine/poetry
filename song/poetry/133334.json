{"author":"常挺","id":133334,"strains":["平平平平，平仄？平。","仄仄平平，仄○仄平。","仄仄○平，仄平平平。","仄仄仄平，平平仄平。","仄○仄平，○平仄平。","仄仄平○，仄仄仄○。","仄○仄平，平平平平。","仄仄平平，○平仄平。","○平仄平，仄仄平○。","仄仄仄○，平仄仄平。","平仄平平，仄平仄平。","仄平平平，仄仄○平。","仄平○平，平仄○平。","仄平平平，仄仄平平。","平仄仄平，仄仄仄平。"],"paragraphs":["岷山穹隆，岷水浺瀜。","气郁葱葱，至和所钟。","秀毓临邛，笃生英雄。","绰有祖风，唐之郑公。","进思尽忠，王臣靡躬。","万壑奔洚，砥植在中。","退思固穷，为时儒宗。","启迪颛蒙，如金在镕。","王明泰通，虎啸风从。","入觐九重，天子改容。","时谨边烽，命公抚戎。","大江西东，隠若长墉。","甲兵藏胸，樽俎折冲。","万年之功，寿与天同。","聊述鄙悰，以侑乐工。"],"title":"视师颂"}
