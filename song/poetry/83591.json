{"author":"高似孙","id":83591,"strains":["平平仄平仄，仄平平仄仄。","○平仄仄仄，仄仄○仄仄。","平平仄平平，仄仄平平仄。","平平仄平仄，仄仄平○仄。","平平仄仄平，○仄平平仄。","平平平仄平，仄仄平平仄。","平平仄平平，平仄仄平仄。","○平平平仄，仄仄仄仄仄。","平平仄仄○，仄仄平仄仄。","○○仄仄仄，仄仄平平仄。","仄○○平○，仄仄平平仄。","平平仄平仄，仄仄平仄仄。"],"paragraphs":["崖腰溜清水，素光摇玉宇。","其阴透碧海，有石如砥柱。","心知老龙都，直入蓬莱府。","仙云荡凉润，积雪明深暑。","阴阳若在兹，嘘吸多成雨。","孤花栖暗芳，瘦木垂梢古。","娟娟绿蟾蜍，曾识广寒女。","深疑珠宫物，内敬不敢侮。","山僧惜一茶，自碾仍自煮。","相从有觉意，两悟无凡语。","欲分鲜花屏，稍筑松风庑。","铜缾取明月，洗此文字苦。"],"title":"国清寺泉时有绿蟾蹲崖石西"}
