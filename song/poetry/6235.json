{"author":"张汉彦","id":6235,"strains":["平平仄平平仄仄，仄仄平平仄平仄。","平平仄仄仄仄平，仄平仄仄平平仄。","仄仄○平仄仄平，平○平仄平平平。","平平仄仄仄仄仄，仄平○○平仄平。","仄平仄仄平平仄，仄仄平平平仄仄。","○平仄仄平仄○，仄仄平平平○仄。","平平仄仄平平平，平平仄仄平平平。","仄平平仄仄平仄，仄仄仄仄平平○。"],"paragraphs":["神仙所居真福地，帝遣仙官下人世。","开元圣主梦潜通，九天使者何灵异。","绛节霓旌射紫霄，风吹仙袂还飘飘。","群官再拜所共睹，至今传闻时未遥。","眼前不见吴生笔，劫火俱焚余败壁。","当时壮丽为一空，每对荆蓁频叹息。","谁人再造成奇功，巍巍宝殿尤瑰雄。","我来祈福不为己，喜见气象升平中。"],"title":"题太平兴国宫"}
