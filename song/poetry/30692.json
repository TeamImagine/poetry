{"author":"李流谦","id":30692,"strains":["平平仄仄平平仄，平平平仄平仄仄。","平仄平平仄仄平，仄仄平平仄平仄。","仄平仄仄平平平，仄○仄仄平平平。","仄平仄○仄仄仄，仄仄平仄平平平。"],"paragraphs":["浮花眩眼朱成碧，关渠何事愁寂寂。","依旧渔竿入手来，老我江湖倦游客。","径须一醉抛青春，校量细故非高人。","茂弘雅量本不尔，几箑能障西风尘。"],"title":"慈云壁间有杨皓明叔崇宁甲申所题诗和者甚众"}
