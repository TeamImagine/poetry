{"author":"何麒","id":11557,"strains":["平仄平平平仄仄，平平平仄仄平平。","平平仄仄仄平仄，仄仄平平平仄平。","平仄仄平平仄仄，平仄仄平仄平平。","仄平仄仄平平仄，仄仄平平仄仄平。"],"paragraphs":["丁令梅仙梁市客，穿云随我上虚无。","携持赖有竹都尉，偃蹇更逢松大夫。","山积五仓窥石□，霞拖九芒觅丹炉。","圣泉闻说经汤旱，中有龙蟠不用雩。"],"title":"绍兴丁巳二月三十日同晏元老冯应礼罗君瑞游龙多山访飞仙遗迹以两诗书事  其二"}
