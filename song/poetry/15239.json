{"author":"刘子翚","id":15239,"strains":["仄仄○仄仄，平平仄平平。","平平仄○仄，仄仄平平平。","仄仄仄平仄，平平仄平平。","仄仄仄平仄，平平仄平平。","仄平平仄仄，仄平仄平平。","○平平仄仄，仄仄平平平。","仄平仄平○，平平仄○平。","平平仄仄平，○仄平平平。","仄仄仄平平，仄平仄平平。","仄平仄仄平，仄平仄仄平。"],"paragraphs":["冻色沈万象，晴巅露皑皑。","通宵月观梦，梦破东风来。","小立值芳气，微寻见寒胚。","我病亦呼客，沙边久徘徊。","恍然惊老眼，一枝印清杯。","应知尘意尽，故向癯儒开。","谪仙爱逃禅，兹心政难灰。","觇新不待晨，烧烛寒岩隈。","草木有含章，发挥要天才。","赖公管领春，笔端起潜雷。"],"title":"和李似之秉烛观梅诗"}
