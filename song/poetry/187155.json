{"author":"刘挚","id":187155,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["地远城东得得来，正如湖畔共含杯。","眼中故旧青常在，鬓上光阴绿不回。","归去汴桥三鼓月，相思梁苑一枝梅。","我闲时欲寻君醉，为备芎醪更满罍。"],"title":"和王定国"}
