{"author":"周行己","id":224090,"strains":["仄平○仄○，平仄仄仄仄。","仄平平仄平，平平仄仄仄。","仄仄仄仄○，仄仄仄仄仄。","仄仄仄平仄，仄仄仄仄仄。","○平○平仄，仄平仄仄仄。","仄仄仄仄平，仄平平平○。","仄仄仄平○，仄仄仄平仄。","仄仄仄平平，仄仄○仄仄。","仄○○平○，仄仄平仄仄。","仄仄仄平平，仄仄仄平仄。","平仄仄平仄，仄仄仄○仄。","仄仄平平○，仄仄仄平○。"],"paragraphs":["学书如学禅，心悟笔自到。","若非贤达人，安能字画妙。","鸟迹不必传，篆籀亦异好。","草圣实奇伟，变化不可料。","张颠号神特，酒酣一脱帽。","要识善用心，乃知皆同调。","近世有锺离，笔力绝能绍。","不必卫夫人，自是过逸少。","浩如观波澜，划见鲸尾掉。","宛转或游龙，突兀忽峰峭。","精逸一何有，信是得其奥。","岂但挥端毫，亦足见风操。"],"title":"锺离中散草书"}
