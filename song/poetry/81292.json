{"author":"张镃","id":81292,"strains":["平仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["江左风流燕子家，有人襟度渺云涯。","讴歌冯翊今分竹，词藻西垣旧判花。","相望每居形迹外，投闲常动别离嗟。","因行一见还成阻，谁谓人遐自室遐。"],"title":"行近湖州不果入城寄王成之使君"}
