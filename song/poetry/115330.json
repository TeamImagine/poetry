{"author":"刘克庄","id":115330,"strains":["仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平仄平仄，仄平平仄仄平平。","仄平平仄平平仄，仄仄平平仄仄平。"],"paragraphs":["暂系金狨陪法从，长骑秧马杂耕夫。","今红琥珀来村店，昔紫驼峰出御厨。","阙里尚延瞽师冕，法筵谁起躄浮图。","莫欺残秃毛锥子，几度曾将敕尾涂。"],"title":"三和  其二"}
