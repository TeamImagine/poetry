{"author":"虞俦","id":62303,"strains":["平○平仄仄，平仄仄平平。","仄仄平平仄，平平仄仄○。","仄平平仄仄，平○仄平○。","平仄平平仄，平平仄仄平。","仄平平仄仄，平仄仄平平。","仄仄平平仄，○平仄仄平。","○○平仄○，平仄仄○○。"],"paragraphs":["山中秋赏罢，溪上晚归时。","出谷秦人望，经湖谢客期。","日斜愁路远，风横畏舟迟。","章句怀文友，途程问檝师。","浅沙游蚌蛤，危石起鸬鹚。","落叶飞孤戍，横塘向古祠。","行行多逸兴，无处不相思。"],"title":"自云门还泛若耶溪入镜湖寄院中诸公"}
