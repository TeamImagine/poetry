{"author":"张守","id":246023,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["老怀欲别已辛酸，再岁周旋瞬息间。","谁遣暮潮催两桨，却应清梦挂三山。","功名不许淹行色，谈话何时复解颜。","鹓鹭行间如借问，为言衰谢合投闲。"],"title":"送提刑刘峤解印还朝"}
