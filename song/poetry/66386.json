{"author":"楼钥","id":66386,"strains":["平平平仄平，平仄平仄平。","平○○仄平，平平仄平平。","平仄仄仄平，仄仄平平平。","仄平仄仄仄，仄平仄平平。","平平○仄仄，仄仄仄仄平。","仄仄仄平平，仄仄平平平。","仄平仄仄仄，仄仄平○平。","仄平仄仄○，平仄平平平。","平仄仄平平，平平平仄平。","仄仄仄平仄，仄平仄○平。","平平仄平平，仄仄仄仄平。","平○仄平仄，仄仄○平平。","仄平平仄平，仄仄○平平。","仄平平平平，仄平仄平平。","仄仄仄平仄，平○仄平平。","平平仄平平，仄仄平平平。","平仄仄平○，○仄仄仄平。","○平仄仄平，仄仄平平平。","仄仄仄平仄，仄仄平平平。","仄平仄平平，仄仄仄仄平。","平平仄仄平，平平仄平平。","仄仄仄仄仄，仄仄平○平。","仄仄○仄○，仄仄平平平。","仄仄仄○○，平仄平平平。"],"paragraphs":["卢侯场屋声，天马腾渥洼。","残膏沾后人，奇芬吐天葩。","来踏九陌尘，去种河阳花。","向来再去国，盛山建高牙。","平生长者誉，静笃语不哗。","古井绝微波，璞玉无纤瑕。","使星照蜀道，惠爱流三巴。","吏奸赖刮磨，民瘼烦搔爬。","田里诵卢公，儿童知国华。","白首尚郎潜，坐曹事如麻。","翩翩拥轺车，去去向合沙。","朝行惜君去，举酒相邀遮。","共登狮子峰，巨石临唅呀。","却来澄湖边，野梅访萌芽。","老柳扫黄叶，枯荷矗寒茄。","棋枰战文楸，醉帽欹乌纱。","伊昔送君行，相去万里赊。","荷君远寄书，得得来东嘉。","一见又成别，感念成咨嗟。","羡君径褰帷，往戍不待瓜。","先寻上水船，何殊泛仙槎。","作粥喜奉姊，上冢仍过家。","此计正未疏，所恨成天涯。","尚几或留行，船鼓毋庸挝。"],"title":"分韵送卢国华福建提刑得华字"}
