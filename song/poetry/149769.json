{"author":"方回","id":149769,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["灯影稀疏两岸楼，市声已寂睡声齁。","几家梦断三更过，此老心穷八极游。","服气仙人吾不学，坐禅释子彼何求。","夜思昼读诸郎识，俯仰青春鬓忽秋。"],"title":"次韵君泽夜坐示子侄三首  其一"}
