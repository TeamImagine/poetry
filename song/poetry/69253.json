{"author":"赵善括","id":69253,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平仄仄仄平仄，平仄平平仄仄平。","平平仄平平仄仄，仄平平仄仄平平。"],"paragraphs":["横冈栉比路弯环，茅店无人昼亦关。","桑圃霜枯干叶舞，麦畦雨润翠苗斑。","山风力壮啸空谷，溪水流清露瘦滩。","斜崦乍明天地阔，只疑身在碧壶间。"],"title":"过清渚"}
