{"author":"方回","id":148497,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平仄平仄，仄平平平仄平平。"],"paragraphs":["华灯彩胜两逢迎，美景良辰未易并。","花信风初回肃杀，柳梢月岂异承平。","神鳌观阙山何在，旅雁汀洲水复生。","可待紫姑问休咎，买牛西崦课儿耕。"],"title":"上元立春"}
