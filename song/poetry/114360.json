{"author":"刘克庄","id":114360,"strains":["仄仄平平仄仄平，仄平仄仄仄平平。","仄平仄仄平仄仄，仄仄平平仄仄平。","仄仄平平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["妙在心通与理融，卓然有见是英雄。","大儒晚作韩考异，往哲曾非墨尚同。","折角争希郭有道，剃眉求似狄梁公。","可怜老学孤无助，月落参横读未终。"],"title":"对卷"}
