{"author":"释法泰","id":248680,"strains":["仄仄仄仄，仄平平仄。","仄仄仄仄，仄平仄○。","仄仄仄平○平，仄仄平平平○。","平平仄平，平平仄仄。","○仄仄平，仄○平仄，平平仄仄仄平，平○平平仄仄。","仄仄平仄仄平，仄仄○平仄仄。"],"paragraphs":["渺渺邈邈，十方该括。","坦坦荡荡，绝形绝相。","目欲视而睛枯，口欲谈而词丧。","文殊普贤，全无伎俩。","临济德山，不妨提唱，龟吞陕府铁牛，蛇咬嘉州大像。","吓得东海鲤鱼，直至如今肚胀。"],"title":"偈七首  其二"}
