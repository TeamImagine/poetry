{"author":"陈宓","id":96999,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["春入溪山几许深，拟陪杖屦远追寻。","千章古木都凝绿，百啭黄鹂尚好音。","君有佳人同笑语，我怀拙患阻登临。","移时𥩟立西塘上，有酒盈樽敢自斟。"],"title":"约杨至之潘谦之登清水岩不果和潘韵"}
