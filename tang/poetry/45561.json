{"author":"王湾","id":45561,"strains":["平仄平平平，平平仄平仄。","仄平仄平仄，仄仄平○仄。","仄仄仄仄平，平仄仄○仄。","仄平平仄仄，仄仄平平仄。","平仄仄仄平，平平仄○仄。","仄平仄平仄，仄仄平仄仄。","仄仄平平○，仄平○平仄。","仄平平仄仄，平仄平平仄。","仄仄平仄○，平○仄○仄。","仄○○仄仄，仄仄○仄仄。","平仄仄○平，仄平仄仄仄。","平平平仄○，平仄仄平仄。","平仄平仄○，仄平平仄仄。","仄平平平○，仄仄仄平仄。","平仄仄仄平，平平仄平仄。","平仄仄平仄，○平平仄仄。","仄仄平仄平，平平仄平仄。"],"paragraphs":["常爱南山游，因而尽原隰。","数朝至林岭，百仞登嵬岌。","石壮马径穷，苔色步缘入。","物奇春状改，气远天香集。","虚洞策杖鸣，低云拂衣湿。","倚岩见庐舍，入户欣拜揖。","问性矜勤劳，示心教澄习。","玉英时共饭，芝草为余拾。","境绝人不行，潭深鸟空立。","一乘从此授，九转兼是给。","辞处若轻飞，憩来唯吐吸。","闲襟超已胜，回路倏而及。","烟色松上深，水流山下急。","渐平逢车骑，向晚睨城邑。","峰在野趣繁，尘飘宦情涩。","辛苦久为吏，劳生何妄执。","日暮怀此山，悠然赋斯什。"],"title":"奉使登终南山"}
