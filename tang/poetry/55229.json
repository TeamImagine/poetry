{"author":"孟云卿","id":55229,"strains":["平仄仄平仄，仄平仄平○。","仄平仄平仄，平仄平仄平。","平平仄平仄，仄平平仄平。","仄仄平仄○，仄平仄平平。","平平平平仄，仄仄平平平。","仄平仄平平，仄平仄○○。","仄○仄平仄，仄仄○仄平。","平平仄平仄，平仄仄仄○。"],"paragraphs":["贫贱少情欲，借荒种南陂。","我非老农圃，安得良土宜。","秋成不廉俭，岁余多馁饥。","顾视仓廪间，有粮不成炊。","晨登南园上，暮歇清蝉悲。","早苗既芃芃，晚田尚离离。","五行孰堪废，万物当及时。","贤哉数夫子，开翅慎勿迟。"],"title":"田园观雨兼晴后作"}
