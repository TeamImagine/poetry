{"author":"欧阳澈","id":10213,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["鸠杖吟行笑拨云，我疑贾岛是前身。","名高郑谷耕烟叟，乐过严滩钓月人。","俯听鸣蛩争唧唧，潜窥宿鸟各亲亲。","田家有秫俱𥬠酒，乘兴何妨遍访邻。"],"title":"世弼原上晚望和韵见寄因复之  其二"}
