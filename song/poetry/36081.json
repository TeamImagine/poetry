{"author":"陆游","id":36081,"strains":["仄仄平平仄仄平，仄平仄仄仄平平。","平平平仄仄平仄，平仄平平平仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["酒隐人间六十年，晚途敛板自伤怜。","庄周聊寄漆园吏，梅福终为吴市仙。","方外酒徒盟尚在，囊中剑术老当传。","此心郁屈何由豁，聊遣龙蛇落蜀笺。"],"title":"胸次郁郁偶取枯笔作狂草遂成长句"}
