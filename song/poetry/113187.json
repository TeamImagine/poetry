{"author":"李觏","id":113187,"strains":["仄仄仄仄仄，仄仄平仄仄。","仄仄仄平平，仄仄平仄仄。","仄仄仄○○，○仄仄仄仄。","平仄仄仄○，平○仄平仄。","仄平仄仄平，仄仄仄仄仄。","仄仄仄平平，平仄○仄仄。"],"paragraphs":["鸟兽死有用，羽角筋革齿。","辇挽入工师，饰作军国器。","玉食白如瓠，暝目已腐秽。","生者不敢留，埋藏与蝼蚁。","百年富贵身，孰若鸟兽类。","唯有令名人，终古如不死。"],"title":"寄怀三首  其一"}
