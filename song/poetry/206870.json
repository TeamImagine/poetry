{"author":"黄庭坚","id":206870,"strains":["仄仄○仄平仄平，仄平平○仄平平。","平平仄仄仄平仄，平仄仄平平仄平。","平仄仄平仄仄仄，平平○平○仄平。","○平仄仄仄平仄，○仄仄仄平平平。"],"paragraphs":["汉上思见庞德公，别来悲叹事无穷。","声名藉甚漫前日，须鬓索然成老翁。","家酿已随刻漏下，园花更开三四红。","相逢不饮未为得，听取百鸟啼匆匆。"],"title":"次韵外舅喜王正仲三丈奉诏祷南岳回至襄阳舍驿马就舟见过三首  其一"}
