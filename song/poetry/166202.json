{"author":"陆文圭","id":166202,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["绿髪仙童驭彩鸾，九秋弥节下人间。","明分月影山河动，清入霜华草木寒。","已报除书来北阙，不妨拄笏看西山。","霞杯浅注黄花酒，留取余香晚节看。"],"title":"寿陆义斋  其二"}
