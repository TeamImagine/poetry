{"author":"王炎","id":69654,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["风露萧萧叶半黄，老来情薄似秋阳。","一樽冷落思佳客，九日凄凉在异乡。","采菊何心追靖节，哦诗无语答仇香。","危台戏马今安在，休惹清愁搅石肠。"],"title":"和陆簿九日二首  其二"}
