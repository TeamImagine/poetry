{"author":"李贺","id":13841,"strains":["平平仄仄○平平，平仄平平仄仄平。","仄平仄仄平仄仄，平仄仄平平仄平。","平平仄平仄平仄，平平仄平平仄仄。","○仄○平平仄○，平平平平仄平仄。","仄平平仄仄平平，平平仄仄平平平。","平仄平○平仄仄，仄平平平仄平仄。"],"paragraphs":["天河夜转漂回星，银浦流云学水声。","玉宫桂树花未落，仙妾采香垂珮缨。","秦妃卷帘北窗晓，窗前植桐青凤小。","王子吹笙鹅管长，呼龙耕烟种瑶草。","粉霞红绶藕丝裙，青洲步拾兰苕春。","东指羲和能走马，海尘新生石山下。"],"title":"天上谣"}
