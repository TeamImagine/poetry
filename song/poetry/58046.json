{"author":"张栻","id":58046,"strains":["仄平仄○平，仄仄仄仄仄。","○平仄仄○，仄仄平仄仄。","平平仄平平，仄仄仄平仄。","仄仄平平平，仄平○仄仄。","仄仄仄○○，仄仄仄平○。","平仄仄仄仄，仄仄仄平仄。","仄平仄平平，仄仄仄仄仄。","○平仄平○，○仄平仄仄。","仄平仄平仄，仄仄仄平仄。","仄仄仄仄仄，仄仄○仄仄。","○平仄平○，仄仄仄平仄。"],"paragraphs":["左弧念当辰，藐此卧岁晚。","重云不予荫，敢望滋九畹。","南邻有良朋，敏质快瓴建。","进道方骎骎，吐辞看衮衮。","妙语极吹嘘，至理属关键。","嗟予澹泊好，学植自穮蔉。","岂能益涓埃，感子意缱绻。","昭然隠微中，当念仁岂远。","起知妙干体，实理践坤简。","大易乃在我，亘古当一本。","期君得真传，永以息邪遁。"],"title":"生辰谢邵广文惠仁者寿赋"}
