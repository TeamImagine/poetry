{"author":"谢逸","id":226641,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄仄平仄，平仄平平仄仄平。"],"paragraphs":["未访稽山棹酒船，先寻小有洞中天。","葛巾藜杖轻轩冕，盂饭盘蔬鄙饩牵。","巢父掉头休入海，焦生雄辩且惊筵。","老僧瀹茗供清兴，旋拾枯松煮涧泉。"],"title":"又饮西塔寺游南湖用老杜城西陂泛舟诗为韵"}
