{"author":"韦骧","id":190386,"strains":["平平平仄仄平平，仄仄平平仄仄平。","平仄仄平平仄仄，仄仄平仄仄平平。","平平仄仄平平仄，仄仄平平仄仄仄。","平仄平平仄平仄，仄平平仄仄平平。"],"paragraphs":["昏昏山雨锁春晖，褊邑萧条客至稀。","怜子远来求所益，愧予无术慰焉依。","文章未易论高出，行谊当须及庶几。","幽阁群书足游意，圣贤虽邈欲谁归。"],"title":"喜德甫彦文至"}
