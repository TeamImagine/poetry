{"author":"刘攽","id":183800,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["名宦于身甚纆徽，白头青紫莫言归。","曼容自以微官去，蘧瑗应知过事非。","笛竹满山经夏冷，江鱼如玉向秋肥。","避喧不厌尘纷远，何况孤城人迹稀。"],"title":"吴国博未五十致仕归蕲州"}
