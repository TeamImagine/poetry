{"author":"李咸用","id":29825,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["手欠东堂桂一枝，家书不敢便言归。","挂檐晚雨思山阁，拂岸烟岚忆钓矶。","公道甚平才自薄，丹霄好上力犹微。","谁能借与抟扶势，万里飘飘试一飞。"],"title":"投所知"}
