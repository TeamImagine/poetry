{"author":"刘攽","id":183794,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["檐日辉辉过午天，榱风槭槭未霜前。","不甘翠叶无时落，已分黄花特地鲜。","富贵应须三寸舌，文章不及一囊钱。","诗翁白发经秋甚，为问穷愁有几篇。"],"title":"秋日寄杨十七"}
