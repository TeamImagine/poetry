{"author":"杨则之","id":185049,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["荒园晚景敛寒烟，数朵清新破雪边。","幽艳有谁能画得，冷香无主赖诗传。","看来最畏前村笛，折去难逢野渡船。","向晚十分终更好，静兼江月淡娟娟。"],"title":"雪霁观梅"}
