{"author":"陆游","id":33560,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["客途孤愤只君知，不作儿曹怨别离。","报国虽思包马革，爱身未忍价羊皮。","呼鹰小猎新霜后，弹剑长歌夜雨时。","感慨却愁伤壮志，倒瓶浊酒洗余悲。"],"title":"猎罢夜饮示独孤生三首  其一"}
