{"author":"舒岳祥","id":143337,"strains":["仄仄仄平，○仄平仄。","仄仄○平，仄仄○仄。","仄仄平○，平仄平○。","仄平平平，仄仄仄仄。","仄仄平平，仄仄仄仄。","平平平平，仄仄仄仄。","仄仄仄仄，仄仄平平。","平平仄仄，仄仄平○。"],"paragraphs":["雨后月明，如醉而醒。","不见其形，但见其影。","我梦初回，非曙非暝。","道人无言，起舞弄景。","水鸟无声，一鹤自警。","清风南来，露坠炯炯。","我病不饮，酌此清泠。","超然顿悟，九万俄顷。"],"title":"雨后月明起坐戏成"}
