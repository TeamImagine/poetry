{"author":"王十朋","id":22524,"strains":["平平平仄仄，仄仄仄仄仄。","平仄平仄仄，仄仄平仄仄。","仄平仄○平，仄仄仄平仄。","仄○平仄平，平仄仄○仄。","仄平仄○仄，平仄仄平仄。","仄仄仄仄平，仄平仄平○。","平○平○仄，平仄平仄仄。","仄仄平平平，仄○平仄仄。","仄仄平○○，平仄平平仄。","仄仄平仄仄，仄仄仄平仄。","平平仄仄平，平仄仄○○。","仄平仄仄平，仄仄仄○仄。","仄仄仄？平，平平仄仄仄。","平平平仄平，仄仄仄仄仄。","仄平仄平仄，○仄平仄仄。","仄平仄仄仄，仄仄○仄仄。","仄○平仄○，仄仄平平仄。"],"paragraphs":["虫鱼千万族，一一异状貌。","飞潜同一性，巨细何必校。","彼微水中蛙，四足伛而疱。","自从科蚪初，生育在泥淖。","好鸣乃其性，非故欲喧闹。","蝈氏职洒灰，恐非圣人教。","吾闻人间世，生死同梦觉。","杀物伤吾仁，忍听声𤇹爆。","况我儒衣冠，弦诵生乡校。","彼亦呼子曰，有意欲吾效。","人虫各好生，奚用苦相挠。","退之惮食蛇，得得释笼罩。","子厚放鹧鸪，仁心亦稍稍。","胡为于此虫，未尽忘嗜乐。","荐祠用枭獍，穿阱诛虎豹。","古人岂妄杀，去害除不孝。","愿留兹鼓吹，驻我寒溪櫂。"],"title":"和韩答柳柳州食虾蟆"}
