{"author":"元稹","id":14554,"strains":["仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["想到江陵无一事，酒杯书卷缀新文。","紫芽嫩茗和枝采，朱橘香苞数瓣分。","暇日上山狂逐鹿，凌晨过寺饱看云。","算缗草诏终须解，不敢将心远羡君。"],"title":"贬江陵途中寄乐天杓直杓直以员外郎判盐铁乐天以拾遗在翰林"}
