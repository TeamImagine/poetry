{"author":"虞俦","id":62098,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["种秫诗人也未穷，百篇欲就醉颜红。","却思白堕相逢晚，不分青铜一笑空。","卧瓮更须防吏部，抱琴应不问新丰。","何当乞与青田核，圣处时时任一中。"],"title":"驾御带欲载糯米入城先以诗叙情因次韵只此便当执状也"}
