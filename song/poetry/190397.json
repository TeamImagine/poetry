{"author":"韦骧","id":190397,"strains":["平平平仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["花溪前日还辕处，惆怅高贤又阻陪。","山雨在云方惨淡，野烟笼水正低徊。","别离轻似风飘絮，迟想多于渴望梅。","胸腹殷勤岂无感，果然缄寄好诗来。"],"title":"答颜长道见寄"}
