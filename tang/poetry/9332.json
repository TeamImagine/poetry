{"author":"权德舆","id":9332,"strains":["仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["仲月当南吕，晨装拜谷林。","逢君在东观，不得话离襟。","策马缘云路，开缄扣玉音。","还期才浃日，里社酒同斟。"],"title":"拜昭陵出城与张秘监阁老同里临行别承在史馆未归寻辱清辞辄酬之"}
