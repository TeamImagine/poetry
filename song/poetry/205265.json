{"author":"李之仪","id":205265,"strains":["平仄平平仄仄平，仄平仄仄仄平平。","平平平仄平平仄，仄仄平平平仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["禾黍离离露一丘，淡烟轻霭夕阳秋。","微基西枕邯山尽，往事东随漳水流。","御辇金车何处去，闲花野草几时休。","可怜全赵繁华地，留作行人万古愁。"],"title":"邯郸丛台"}
