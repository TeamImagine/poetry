{"author":"王季友","id":5518,"strains":["○平仄仄平仄平，仄平平仄平仄平。","平仄平平○仄仄，仄平仄仄○平平。","平平平平平仄仄，仄仄平平仄仄仄。","仄○仄仄仄仄仄，平仄○○仄平仄。","平平仄仄平仄○，仄平仄平仄仄仄。","仄平平仄仄平平，仄平仄仄平仄平。","○仄○平○仄仄，○平仄仄仄○平。"],"paragraphs":["相逢问姓名亦存，别时无子今有孙。","山上双松长不改，百家唯有三家村。","村南村西车马道，一宿通舟水浩浩。","涧中磊磊十里石，河上淤泥种桑麦。","平坡冢墓皆我亲，满田主人是旧客。","举声酸鼻问同年，十人六七归下泉。","分手如何更此地，回头不语泪潸然。"],"title":"代贺若令誉赠沈千运"}
