{"author":"崔鶠","id":218217,"strains":["仄○仄平平，仄仄仄平平。","平平仄仄仄，仄○平仄○。","平平仄平仄，平平仄平平。","平平仄平仄，平仄仄平平。","平平仄仄平，仄平仄仄○。","平平仄平平，仄仄平平平。","平平仄平平，仄仄○仄平。","仄平仄○平，仄仄○仄平。","仄仄平仄仄，平○仄平平。","仄○平平平，平仄平仄平。","平平平平平，仄仄仄仄平。","仄平仄仄仄，仄○仄仄平。"],"paragraphs":["我离蜀山来，赤日走东州。","奇峰作眼想，一过神已留。","翩翩宋公子，新诗蔼风流。","丹青见新韵，潇洒出林丘。","依微万里遥，旷明一雨收。","高云杳褰开，缟日明华秋。","风裾映山青，眇眇行李幽。","得非送将归，色有离别忧。","念我山海癖，针砭不为瘳。","目看孤鸿飞，心已麋鹿游。","吾儿能扶犁，此帻便可投。","勿言尺寸许，是中有菟裘。"],"title":"早秋雨霁图"}
