{"author":"真德秀","id":102691,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["闲中意趣定何如，静把陈编自卷舒。","希圣希贤真事业，潜天潜地细工夫。","林泉有分吾生足，锺鼎无心世味疏。","政使一贫真到骨，不妨陋巷乐颜癯。"],"title":"闲吟"}
