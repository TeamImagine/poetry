{"author":"李廌","id":218762,"strains":["仄平仄仄仄，仄平○平仄。","○○平仄仄，仄仄平○仄。","仄仄仄仄平，仄仄仄平仄。","平仄仄○○，平仄平仄仄。","仄平平仄仄，仄平平仄仄。","仄平仄平○，仄仄平仄仄。","平仄仄平平，平仄平仄仄。","仄仄仄平平，平仄平仄仄。"],"paragraphs":["放舟杞国岸，汴渠正东注。","汤汤舟下水，适与舟相遇。","泛泛水上舟，与水共东去。","舟水讵相离，曾不迁故处。","世人迷动静，顺流疑若溯。","不然逐流浪，汩没为所误。","吾作放舟诗，明此流水住。","老矣耄何为，聊用持世故。"],"title":"元祐六年夏自阳翟之睢阳迓翰林苏公自杞放舟至宋"}
