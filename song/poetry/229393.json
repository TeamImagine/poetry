{"author":"释德洪","id":229393,"strains":["仄仄仄仄，仄平平○。","仄平仄仄，仄平平平。","平仄仄仄，○仄仄平。","平仄平平，平平仄平。","平平仄仄，平仄仄平。","仄平仄仄，仄仄平○。","仄仄仄仄，仄仄平平。","仄仄仄仄，仄○平平。","平平平仄，平平仄○。","○平仄平，○仄仄平。","平平○仄，仄平平平。","仄仄仄平，仄平平平。","？平平仄，仄仄平平。","平仄仄仄，○仄平平。","平仄平仄，？仄平平。","仄平平仄，仄仄平平。","平平仄平，仄仄仄平。","仄平平平，平平○平。","平仄仄仄，仄平仄平。","仄仄仄平，平平仄平。"],"paragraphs":["李广射虎，石为之穿。","耿恭祝井，涸为之泉。","忠孝所致，如响答焉。","公亦何为，饥餐困眠。","人初莫测，公岂自言。","戏为火浴，朽者明鲜。","舍利粲粲，玉碎珠圆。","乃至所养，盖其云全。","天全之妙，非麤不传。","如春在花，如意在弦。","嗤嗤横目，气凌云天。","死未及寒，化为腥膻。","矧投于火，不作腥烟。","安有万手，收此精坚。","维德之一，垔所拳拳。","死生之大，卒莫能迁。","公初设心，唯此是専。","不祈人知，人趋如川。","终必有验，理之固然。","我作赞词，丰碑以镌。"],"title":"郴州乾明进和尚舍利赞"}
