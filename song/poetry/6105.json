{"author":"林季仲","id":6105,"strains":["仄仄平平仄仄平，仄平仄仄仄平平。","仄平平仄平平仄，仄仄仄平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["路入长安处处同，断桥绝港自相通。","地高何羡三公贵，境乐那知四壁空。","万象森罗皆拱北，百川曲折定趋东。","懒从宦达如曾闵，也有芳猷到不穷。"],"title":"萧朝宗旅寓有途穷之叹次韵以广其意"}
