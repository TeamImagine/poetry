{"author":"王十朋","id":22917,"strains":["仄仄平平仄仄平，仄平平仄仄平平。","仄平平仄仄平仄，平仄仄平平仄平。","平仄平平仄平仄，仄平仄仄仄平平。","平平仄仄平平仄，仄仄仄平平仄平。"],"paragraphs":["十里湖山翠黛横，两溪寒玉鬬琮琤。","路从飞鸟上头过，人在白云高处行。","岩下行田谢康乐，洞中辟谷李先生。","凭栏不瞰人间世，转觉此心名利轻。"],"title":"又书岩上"}
