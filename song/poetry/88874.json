{"author":"桂如虎","id":88874,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["天作高山势已空，地开岩窦巧玲珑。","卷成璆屋垂琼珮，擘破苍崖漱玉虹。","云气拥时来座上，尘埃飞不到亭中。","品题自有元郎句，我辈聊书一笑同。"],"title":"阳华岩"}
