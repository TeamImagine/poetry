{"author":"薛季宣","id":62809,"strains":["平平仄平仄，仄仄平平平。","仄仄仄平平，仄仄仄仄○。","平○仄仄平，平平仄平平。","平平仄仄仄，仄仄仄平平。","仄仄仄平仄，平平仄平平。","仄平平仄平，平○平平平。","仄仄仄平平，平平仄平平。","平平仄仄仄，平平仄平平。","仄○平平仄，平仄仄仄平。","仄仄仄仄○，仄平仄平平。","平仄仄仄平，仄仄仄○平。","○○仄仄○，平平仄平平。"],"paragraphs":["恢炱煽炎毒，万里无来风。","殿阁少微凉，况乃陌路中。","纨扇可把挥，秋高网丝虫。","冰山岂足恃，见𪾢聿消融。","进退信惟谷，黄尘奈匆匆。","郑君冰雪姿，干将依崆峒。","竭蹶救头然，巾车佐元戎。","生人在炽炭，吾何惮爞隆。","往闻开元帝，逃暑绣岭宫。","偪仄政浩叹，木阴见姚崇。","烦溽顿以消，语识静胜工。","相期在此行，山泉养童蒙。"],"title":"送郑景元赴秀州判官诗"}
