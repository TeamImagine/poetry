{"author":"胡宿","id":244163,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["天开函谷壮关中，万古惊尘向此空。","望气竟能知老子，弃𦈡何不识终童。","谩持白马先生论，未抵鸣鸡下客功。","符命已归如掌地，一丸曾误隗王东。"],"title":"函谷关"}
