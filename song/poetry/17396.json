{"author":"曾惇","id":17396,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄仄平仄，仄仄仄平仄仄平。","仄仄平平平仄仄，仄平仄仄仄平平。"],"paragraphs":["扶藜点检后园梅，小雨霑滋第一回。","宾客正愁花有语，拾遗只恐老相催。","关心故国赏心处，爱酒暮年疏酒杯。","待得山宫千树白，与君骑马入青苔。"],"title":"后园观梅简洪景伯"}
