{"author":"赵汝回","id":108204,"strains":["平仄仄仄平，仄平仄平仄。","仄平仄仄平，平○仄○仄。","仄仄仄仄仄，仄平仄○仄。","仄平仄仄平，仄仄平仄仄。","仄○仄仄平，平平仄平仄。","仄平平仄平，仄仄仄平仄。","仄仄平仄平，仄仄仄平仄。","仄○平仄平，平○仄平仄。","平○○平平，仄仄平仄仄。","仄平仄○平，○平仄平仄。","平平仄仄平，仄仄平？仄。","仄平平仄平，仄仄平仄仄。","仄仄仄仄平，○仄仄○仄。","仄平仄平○，仄仄平仄仄。","平平仄仄仄，平仄仄平仄。","仄平仄仄仄，仄仄仄平仄。","仄平仄平平，○平仄平仄。","○仄○仄平，仄仄平仄仄。","仄平平仄平，平平仄平仄。","平平仄仄仄，平仄○○仄。","仄平平仄平，平平仄平仄。","平仄仄仄平，仄仄仄平仄。","平平平平平，平平仄平○。","平仄平仄平，仄仄平仄仄。","平平仄仄平，仄仄平仄仄。","平仄仄平○，平平仄平仄。"],"paragraphs":["朝解白鹄袍，夕投武阳垒。","武阳众盗区，风传骇妻子。","六月日癸亥，一书满三纸。","具言五月初，独宿锺石邸。","胁从在所矜，渠魁固无几。","仰凭天子威，肃导使君指。","豁达生路开，掷剑秉锄耜。","始如浮釜鱼，终如慕膻螘。","游骑从何来，使我颜有泚。","幸逃食其烹，犹存汉家体。","黄巾与绿林，往昔殊僣拟。","陆梁能几时，寸戮而已矣。","理国若理身，虑我不虑彼。","溃痈复何难，实恐元气毁。","江闽五十邑，荆棘五千里。","我农失种获，我士乏储峙。","捕招两悠悠，分明养彪兕。","顷予参此军，忽忽逾一纪。","素飧歌伐檀，居前愧扬秕。","坊闾俨在目，煨烬空遗址。","使君君子儒，规摹用诗礼。","军势李晟孤，国事贾生耻。","蛟龙无波涛，胡能制蛇虺。","谁谓曹掾卑，伟矣天下事。","生平报国躯，小节安足死。","南北久瓜分，须君混文轨。"],"title":"寄昭武冯司户"}
