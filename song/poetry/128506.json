{"author":"高斯得","id":128506,"strains":["平平仄仄平平平，平平仄仄平平平。","平平仄仄仄仄仄，仄平仄仄平○○。","平平○平仄○仄，仄仄仄平平仄平。","平○仄仄平仄仄，仄仄平平平仄平。","平平○平仄仄仄，仄平仄仄平平平。","仄平仄○仄平仄，平仄平平平仄平。","仄○仄仄平仄仄，仄平平仄平平平。","仄平仄仄仄平仄，平平仄仄仄平平。","仄仄平平平仄仄仄仄，仄平仄平仄仄○仄平。"],"paragraphs":["方冬十月天炎蒸，雷公吼怒声凭凭。","投壶玉女忽大笑，晦明倏烁来相乘。","天方收声地藏蛰，激怒岂为阴所陵。","圆苍寓意端有在，要使强臣生战兢。","强臣闻之但一笑，小儿怖我终何能。","白鸡巨浸九龄亚，青鼠妖星千道棱。","我犹视尔为戏剧，此雷何啻虫薨薨。","圣君小变亦知惧，奸臣大异那能惩。","寄语天公停此小伎俩，只须一声霹雳王茂宏。"],"title":"冬大雷电"}
