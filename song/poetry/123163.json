{"author":"吴潜","id":123163,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["电掣金蛇跨列岑，秋阳翕忽转秋阴。","俄惊石鼓无停响，坐听檐花不断音。","玉秫已堪供瓮酿，紫螯渐可付庖砧。","一年好处相将近，分外乡情此际深。"],"title":"三用喜雨韵三首  其三"}
