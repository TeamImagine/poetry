{"author":"欧阳修","id":79208,"strains":["平仄平○平仄○，平平仄仄仄平仄。","仄平平仄○○平，仄○仄仄平平仄。","平平仄平仄仄平，平仄平平仄平仄。","平平平仄仄○○，仄仄仄平平仄仄。","平平仄仄仄○仄，仄仄仄平○仄仄。","仄平平仄仄平平，平仄○○平仄仄。","仄平平平○○仄，仄仄平平仄平仄。","平平仄仄仄平平，仄仄平平仄平仄。","仄平平仄仄平平，仄仄平平仄平○。"],"paragraphs":["明日君当千里行，今朝始共一樽酒。","岂惟明日难重持，试思此会何尝有。","京师九衢十二门，车马煌煌事奔走。","花开谁得屡相过，盏到莫辞频举手。","驩情落寞酒量减，置我不须论老朽。","奈何公等气方豪，云梦正当吞八九。","择之名声重当世，少也多奇晚方偶。","西州政事蔼风谣，右掖文章焕星斗。","待君归日我何为，手把锄犂汝阴叟。"],"title":"小饮坐中赠别祖择之赴陕府"}
