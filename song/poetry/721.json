{"author":"徐铉","id":721,"strains":["仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一宿东林正气和，便随仙仗放春华。","散飘白絮惟分影，轻缀青旗始见花。","落砌更依宫舞转，入楼偏向御衣斜。","严徐共待金门诏，愿布尧言贺万家。"],"title":"和元宗元日大雪登楼"}
