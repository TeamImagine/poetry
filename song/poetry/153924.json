{"author":"周密","id":153924,"strains":["平仄平平仄仄平，仄平平仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["楼外千帆送夕阳，水烟山色共沧茫。","吴蝉已老豆花落，江雁欲宾芦叶黄。","帘影梦回千里月，鬓丝愁染九秋霜。","红兰珮古荷裳冷，泽畔行吟赋短章。"],"title":"江楼晚眺"}
