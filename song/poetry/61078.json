{"author":"许及之","id":61078,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["健妇真能胜丈夫，丹青人物妙难摹。","百年画手承平久，万折归心守节孤。","辄此珍藏为我有，从渠远致更能无。","伤心故国流风在，不是成周王会图。"],"title":"谢鲍潮州惠归正李媪所作外国图因题卷后二首  其二"}
