{"author":"牟𪩘","id":150229,"strains":["平平仄仄平，仄○仄平平。","仄平○平平，仄仄仄仄平。","仄仄仄平仄，仄仄平平平。","仄仄仄仄平，平仄○仄平。","平平仄仄平，仄仄仄○平。","仄平仄仄仄，仄平仄平平。"],"paragraphs":["吾翁始落南，土思尚依依。","筑堂扁岷峨，目断落日晖。","忆昔丙申岁，锦里烟尘飞。","甲子已一周，而我犹未归。","孤蓬失本丛，旅雁抱长饥。","百年直寄尔，旷然勿徒悲。"],"title":"东坡九日尊俎萧然有怀宜兴高安诸子侄和渊明贫士七首余今岁重九有酒无肴而长儿在宜兴诸儿苏杭溧阳因辄继和  其一"}
