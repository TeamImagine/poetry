{"author":"仇远","id":164119,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["谁割巫山一片云，峰峦罗列比儿孙。","嵌空自是天生穴，剥蚀无非水渲痕。","霜削秋清连竹色，露腴晓翠及蒲根。","九峰九锁参差似，永镇仇溪第一村。"],"title":"巫云九峰"}
