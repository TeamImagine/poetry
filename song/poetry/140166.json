{"author":"吴锡畴","id":140166,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雁断无书到笔峰，暮云空自满江东。","漫郎一片襟期杳，子美三生习气同。","身外有赀惟老砚，竹边无价是清风。","何时共听檐花雨，小醉微吟夜烛红。"],"title":"寄漫客汪子美兼简竹牖东美"}
