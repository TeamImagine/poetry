{"author":"苏轼","id":194848,"strains":["平平平平平，仄仄平仄仄。","平○仄仄仄，平仄○○仄。","仄平仄○平，平仄仄仄仄。","仄平仄仄仄，仄仄平仄仄。","平平仄仄仄，仄仄平仄仄。","平平仄仄平，仄仄平○仄。","平平仄仄仄，仄仄平平仄。","仄仄仄仄平，平仄○仄仄。","仄仄平平仄，仄平○仄仄。","仄仄平平平，平平仄平仄。"],"paragraphs":["君为江南英，面作河朔伟。","人间一好汉，谁似张长史。","上书苦留君，言拙辄报已。","置之勿复道，出处俱可喜。","攀舆共六尺，食肉飞万里。","谁言远近殊，等是朝廷美。","遥知送别处，醉墨争淋纸。","我以病杜门，商颂空振履。","后会知何日，一欢如覆水。","善保千金躯，前言戏之耳。"],"title":"诸公饯子敦轼以病不往复次前韵"}
