{"author":"戴复古","id":94036,"strains":["仄仄平平仄仄仄，平平平仄仄平平。","仄平仄仄仄平仄，仄仄仄平平仄平。","仄仄平平平仄仄，仄平仄仄仄平平。","平平仄仄仄平仄，仄平平平仄仄平。"],"paragraphs":["久矣闻名不相识，江湖还有见君时。","出人意表发高论，入我眼中多好诗。","欲对春风开笑口，不堪世事上愁眉。","凭谁寄语谢安石，莫为苍生起太迟。"],"title":"送黄教授日岩之官章贡"}
