{"author":"刘禹锡","id":11148,"strains":["仄平平仄平平仄，仄仄平平仄仄平。","仄仄平平仄平仄，平平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["凤池西畔图书府，玉树玲珑景气闲。","长听余风送天乐，时登高阁望人寰。","青山云绕栏干外，紫殿香来步武间。","曾是先贤翔集地，每看壁记一惭颜。"],"title":"题集贤阁"}
