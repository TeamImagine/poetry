{"author":"刘敞","id":174273,"strains":["平平平仄平，仄仄仄仄平。","平平仄平仄，平仄平仄平。","平平仄平仄，○仄仄仄平。","平平平○平，平平平○平。","仄仄仄仄仄，平平仄平平。","平仄仄仄仄，仄○平平平。"],"paragraphs":["洪河滔冀州，大陆日夜摧。","天时普阴沴，飞雨皆北来。","崩腾乱云雾，顷刻不暂开。","通衢为深渊，高堂生苍苔。","稼穑日以没，民生一何哀。","微禹既已矣，我其为鱼哉。"],"title":"苦雨二首  其一"}
