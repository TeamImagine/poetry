{"author":"陈造","id":58834,"strains":["仄平仄平平，仄平仄平仄。","○？仄仄平，？平仄平仄。","平仄仄仄仄，仄仄平仄仄。","平仄平仄平，平平平仄仄。","仄平平平仄，仄仄○仄仄。","平平仄○平，仄仄仄平仄。","仄平仄仄平，仄仄平仄仄。","平平仄平仄，仄仄仄平仄。","平平平平○，平仄平仄仄。","○平仄平仄，平平仄平仄。"],"paragraphs":["挽舟下奔牛，挽丁已疲极。","长衖此埭东，衖心齿砂砾。","千指取寸进，赑屃山可拆。","舟子提肺肝，舟材宁铁石。","即今扬尘处，劣计三百尺。","时贤或兴怀，仅费十夫力。","往来日几舟，孰者违此厄。","为人计安便，作吏戒徒食。","斯人仍斯患，胡必须目击。","犹为埭兵地，吾言竟何益。"],"title":"奔牛堰"}
