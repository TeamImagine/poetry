{"author":"吕南公","id":208791,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平○仄仄，仄○平仄仄平平。","平○仄仄平平仄，平仄平平仄仄仄。"],"paragraphs":["匹马辞家腊雪初，二年名姓入铨书。","熊罴帅府招韩愈，邑里经筵失仲舒。","稳把声荣收雨露，冷看交旧厌沟渠。","蓝衣定有夸乡日，为到耕村问溺沮。"],"title":"再寄亨父"}
