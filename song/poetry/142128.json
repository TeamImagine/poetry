{"author":"刘黻","id":142128,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一屋中含万象光，掩关独坐类龟藏。","梧桐弄月思康节，枫柞吟秋忆履常。","事到中年心更懒，人从多难识应长。","几回梦觉南窗下，闻得邻家煮稻香。"],"title":"次酬胡编校赋竹屋  其三"}
