{"author":"吴融","id":32509,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["丛祠一炬照秦川，雨散云飞二十年。","长路未归萍逐水，旧居难问草平烟。","金鞍正伴桐乡客，粉壁犹怀桂苑仙。","何必向来曾识面，拂尘看字也凄然。"],"title":"丛祠"}
