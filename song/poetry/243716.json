{"author":"诸葛赓","id":243716,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["水国微茫境不凡，箨冠萝带芰荷衫。","云归洞口鹿常卧，叶落巢门鸟自衔。","采药道人过峭壁，汲泉童子下层岩。","名山书卷封题处，多少烟霞护玉函。"],"title":"归休亭  其三"}
