{"author":"沈辽","id":189492,"strains":["仄仄平仄仄，平平仄仄平。","平平仄仄仄，○仄平平○。","平平仄平仄，平仄平平平。","仄仄仄平仄，仄平平仄平。","仄平平仄○，平仄平平○。","平平？仄仄，平仄平平平。"],"paragraphs":["久厌朝市冗，粗能忘盖纒。","头依梵呗地，行结西方缘。","山前种香稻，山下流清泉。","此地既岑寂，此心良泰然。","法师清净观，招我修初禅。","斯言倘不践，何路休余年。"],"title":"题上天竺天仙阁"}
