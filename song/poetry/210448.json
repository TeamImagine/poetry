{"author":"杨亿","id":210448,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄平平平仄仄平。"],"paragraphs":["玄晏先生早著书，圣朝未降软轮车。","满头霜雪机心息，三径蓬蒿俗客疏。","千首好诗传辇毂，一枝仙桂耀门闾。","汉庭得意真知己，应为清宵诵子虚。"],"title":"同诸公寄阆州隆灵山王处士"}
