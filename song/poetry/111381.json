{"author":"刘克庄","id":111381,"strains":["仄仄仄平平仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["比似莆杭倾盖时，更崇古雅黜新奇。","久栖衡泌宁非乐，不倚门墙未易麾。","析理自应重讲席，论文吾合竖降旗。","抚弦欲奏成三叹，何处而今有子期。"],"title":"次韵汤伯纪送别二首  其二"}
