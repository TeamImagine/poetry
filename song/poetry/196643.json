{"author":"张景修","id":196643,"strains":["平仄平平仄仄平，平平平仄仄平平。","仄平仄仄平平仄，仄仄仄平平仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["天与晴来抵万金，更逢诗伯共登临。","辍公一夜楞严讲，慰我十年方广心。","白雪阳春虽寡和，高山流水有知音。","石桥天下无双景，好尽平生得处吟。"],"title":"石桥"}
