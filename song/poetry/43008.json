{"author":"范成大","id":43008,"strains":["平平○仄仄，仄平仄平平。","平平平平仄，仄仄平平○。","平平仄仄仄，平仄仄平平。","仄平仄仄仄，平仄平平平。","平平平仄仄，仄仄平平平。","平平仄仄仄，平平仄平平。","平○仄仄仄，仄仄平平平。","仄仄仄仄仄，平平仄平平。","平平仄○平，仄仄平平平。","仄平仄仄平，仄仄平平平。","仄仄○仄平，仄仄仄仄平。","仄仄○平仄，仄仄○平平。"],"paragraphs":["新堂燕雀喜，竹篱挂藤萝。","崩奔风涛里，得此巢龟荷。","西山效爽气，南浦供清波。","会心不在远，容膝何须多。","先生淮海俊，踏地尝兵戈。","飘飘万里道，芒鞋厌关河。","风吹落下邑，楚语成吴歌。","岂不有故国，荒垣鞠秋莎。","无庸说当归，到处皆南柯。","卜迁不我遐，一水明青罗。","闭户长独佳，奈客剥啄何。","会令苍苔石，屐齿如蜂窠。"],"title":"贺乐丈先生南郭新居"}
