{"author":"王安中","id":233776,"strains":["平仄平平仄平仄，仄仄平平仄平仄。","平○平仄仄平仄，仄仄○平○仄仄。","○平平仄平仄平，平仄仄仄平仄平。","○平平仄○仄平，平仄仄仄平平平。","平仄平平仄○仄，平平仄○平仄仄。","仄平平平仄平仄，仄仄平平仄平仄。","仄平平仄仄平平，仄平仄仄平仄○。","仄仄仄仄仄平仄，平仄仄仄平仄平。","平仄仄○平仄仄，仄仄仄平平平仄。","仄平平仄仄仄平，平平仄仄平平仄。","仄平仄仄平仄平，平仄平仄仄平平。","平平平○仄仄仄，仄平平仄平仄平。"],"paragraphs":["家世无人仕苕浙，送汝还为北城别。","河间知不去吾远，汝母犹持离袖掣。","中年生子今宦游，吾与汝母宜白头。","中山西望三舍身，诸老汝近吾何愁。","宫傅恩怜逮犹子，宫师雁行馀五弟。","至今乡闾尚心化，友爱推高一门里。","向来寒甚草根蛩，迩来出入轩盖从。","富贵不愿此身独，安乐幸与诸老同。","门户固应多国器，汝往岂为功名会。","古文科斗尽五车，娱人翰墨真余事。","客程抢笠风卷纱，归及诸老醉榴花。","京华新闻勿用说，一时名士诗可夸。"],"title":"第二子赴河间诗人皆作诗送行读赵婿辟疆诗为次韵"}
