{"author":"魏野","id":188335,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["禹门分署似仙居，谁羡同年在直庐。","闲制曲教鸦角唱，醉吟诗遣凤毛书。","蒙过村巷惊玄豹，命踏厅阶上白馿。","莫讶此篇酬更晚，只缘思涩岂情疏。"],"title":"和三门窦程寺丞见赠"}
