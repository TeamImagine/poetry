{"author":"徐铉","id":339,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄仄平仄仄平平。"],"paragraphs":["清晨待漏独徘徊，霄汉悬心不易裁。","阁老深严归翰苑，夕郎威望拜霜台。","青绫对覆蓬壶晚，赤棒前驱道路开。","犹有西垣厅记在，莫忘同草紫泥来。"],"title":"贺殷游二舍人入翰林江给事拜中丞"}
