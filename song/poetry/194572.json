{"author":"苏轼","id":194572,"strains":["○平平仄仄平平，仄○平平平？平。","仄仄仄○平仄仄，仄平仄仄仄平平。","仄○平○平平仄，仄仄平平仄○平。","平仄○平平仄仄，平平平仄仄平平。","仄平仄仄平平仄，平仄○平○仄平。","平○平平○仄仄，仄平仄仄仄平平。","仄平平仄平○仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["折杨新曲万人趋，独和先生于𫇭于。","但信椟藏终自售，岂知碗脱本无橅。","朅从冰叟来游宦，肯伴臞仙亦号儒。","棠棣并为天下士，芙蓉曾到海边郛。","不嫌雾谷霾松柏，终恐虹梁荷栋桴。","高论无穷如锯屑，小诗有味似连珠。","感君生日遥称寿，祝我余年老不枯。","未办报君青玉案，建溪新餠截云腴。"],"title":"生日王郎以诗见庆次其韵并寄茶二十一片"}
