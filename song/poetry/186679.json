{"author":"杨杰","id":186679,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["安肃书来倍痛伤，痛伤穷苦盛时亡。","三千蝉蜕人何处，十载龙山梦一场。","我愧动心非孟子，谁能鼓缶学蒙荘。","夜台难寄登科信，泪滴春衫吊夕阳。"],"title":"得安肃颜舅书再成哀词"}
