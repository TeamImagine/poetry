{"author":"陆游","id":41226,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["久矣移家住鹿门，偶然信脚到桃源。","尚嫌名挂东林社，那问尘生北海樽。","才尽极知诗草草，睡多常觉气昏昏。","旧闻福地多灵药，安得高人与细论。"],"title":"石帆山下"}
