{"author":"许中应","id":83501,"strains":["平平仄○仄，仄平仄平平。","○平平平仄，仄仄平平平。","平平仄○仄，仄平仄平○。","仄平仄平仄，平平平仄平。","仄仄仄仄仄，平平仄平平。","仄平仄平平，平平仄平平。","平○仄平仄，仄仄平仄○。","仄仄平○平，仄仄平平○。","平平仄平仄，平平仄平平。","平平仄仄○，仄○仄仄平。","仄平仄仄平，平○仄○○。","平平○仄仄，平平○平平。"],"paragraphs":["晴暾发轻暑，惠风荡繁林。","驱车青郊路，举跐西山岑。","随流玩回转，就阴便清深。","子规续哀响，仓庚流好音。","侧径既窈窕，层崖亦岖嵚。","石泉漱琼瑶，松风戛璆琳。","云间渺虚旷，恍若韶濩临。","水乐名其亭，上有坡仙吟。","泉甘瀹新茗，芹香侑清斟。","攀跻岂不劳，景胜忘所任。","夕阳忽在山，清兴浩难禁。","山灵应有约，何时重来寻。"],"title":"陪邑大夫登西岘峰"}
