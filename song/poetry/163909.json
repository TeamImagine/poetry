{"author":"仇远","id":163909,"strains":["○仄仄仄仄，平平仄平○。","仄仄仄仄平，平仄仄仄平。","平平○仄平，仄平平仄平。","○平仄平仄，仄仄仄仄○。","平平仄仄仄，仄仄○仄平。","平仄仄平平，仄平○仄平。","平仄仄平仄，平平平平平。"],"paragraphs":["临镜忽自哂，公然白纷如。","稚女眼最明，为我剪白须。","髟髟如素丝，不堪纫破襦。","参差茁秋草，蔓衍不可除。","明知我已老，既白难再乌。","无肉令人癯，眼昏妨读书。","颜驷烛之武，吾非斯人徒。"],"title":"剪白须"}
