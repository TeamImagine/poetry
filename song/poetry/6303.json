{"author":"张九成","id":6303,"strains":["仄仄仄平仄，平平平平平。","仄仄仄平平，仄平平仄平。","○平仄平平，○平平平平。","仄平平仄仄，平平平仄○。","平平仄平平，仄仄平平平。","仄平○仄○，平仄平平平。","仄仄仄仄仄，仄平平仄平。","平平○仄仄，仄仄仄仄平。","平平仄平仄，仄仄平仄平。","平平仄平平，平平仄○平。"],"paragraphs":["夏日乏𫄨葛，冬来无衾裯。","况复窜炎荒，令人生百忧。","空城舞狐狸，深林鸣鸺鹠。","此邦无足恋，聊为薪水留。","枯枝煮寒泉，大灶声飕飕。","老盆深注汤，徐以双骹投。","沃久意痛快，絷维今脱韝。","须臾膏液上，两踝暖气浮。","生平苦寒痹，一洗皆已瘳。","登山不须扶，跳梁逐狙猴。"],"title":"读东坡谪居三适辄次其韵 夜卧濯足"}
