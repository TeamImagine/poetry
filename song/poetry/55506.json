{"author":"朱熹","id":55506,"strains":["平仄平仄仄，仄平平仄平。","○平仄平仄，仄仄○平平。","平平平仄○，仄仄平仄平。","○平仄平仄，仄仄平平平。","○平仄仄平，平仄仄平平。","仄仄仄仄仄，平○仄○平。","○仄仄仄○，仄平平仄平。","仄仄平仄仄，仄平仄平平。"],"paragraphs":["休沐聊命驾，驾言何所之。","行寻庆云寺，想像昭陵时。","门前杉径深，屋后杉色奇。","空山岁年晚，郁郁凌寒姿。","当年雨露恩，千载有余滋。","匠石不敢睨，孤标俨相持。","更启石室藏，仰瞻天像垂。","愿以清净化，永为太平基。"],"title":"奉同尤延之提举庐山杂咏十四篇 万杉寺"}
