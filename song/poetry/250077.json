{"author":"郭印","id":250077,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄平仄平平仄仄，仄平平仄仄平平。"],"paragraphs":["良辰元巳惜芳菲，一笑林亭挽落晖。","圆吭高低齐献曲，浓阴远近密成围。","縠翻细浪环池转，羽挟清觞傍席飞。","不为不祥来祓濯，欲因流水送春归。"],"title":"上巳曲水"}
