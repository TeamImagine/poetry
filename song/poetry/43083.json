{"author":"范成大","id":43083,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["江郭花开也寂寥，不须绿暗与红凋。","疾风甚雨过寒食，白日青春吟大招。","芳景尚随流水去，故人应作彩云飘。","烟波千里家何在，惟有溪声似晚潮。"],"title":"寒食客中有怀"}
