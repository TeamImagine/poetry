{"author":"赵公豫","id":64259,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["扶风家学属渊泉，刺史分符继起贤。","坐啸名篇词典要，十春佳咏语轻圆。","虞山蒙幸腾飞盖，琴水邀荣泛画船。","今日远人寻旧好，抠衣铃阁拜君前。"],"title":"赋赠容州刺史马鲠臣持国"}
