{"author":"元稹","id":14744,"strains":["仄仄仄仄仄，仄平平○仄。","仄○仄仄仄仄平，○仄平平○○仄。","○仄平平平仄仄，平平仄仄仄仄仄。","仄平平仄仄仄○，平仄○仄平平○仄仄。","平○平仄○仄平，平平仄仄平仄平。","仄平平仄仄○仄，仄平仄仄平仄○。","平仄平，仄平仄仄仄○平，仄平仄仄平仄平。"],"paragraphs":["赵卒四十万，尽为坑中鬼。","赵王未信赵母言，犹点新兵更填死。","填死之兵兵气索，秦强赵破括敌起。","括虽专命起尚轻，何况牵肘之人牵不已。","坑中之鬼妻在营，髽麻戴绖鹅雁鸣。","送夫之妇又行哭，哭声送死非送行。","夫远征，远征不必戍长城，出门便不知死生。"],"title":"乐府古题序 夫远征"}
