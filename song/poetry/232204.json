{"author":"李彭","id":232204,"strains":["平平平仄平仄仄，○仄平平平仄仄。","○平仄仄○○平，仄仄平平平仄仄。","平仄仄平平仄平，仄平仄平○仄仄。","仄仄仄仄平平平，仄仄仄平平仄仄。","平平仄平平仄平，仄仄仄平○仄仄。","仄平仄仄仄平平，平仄平平仄平仄。","仄平仄仄○仄平，仄仄平平仄平仄。","仄仄平平仄仄平，仄仄平○仄平仄。"],"paragraphs":["何年铜爵姿状古，如对高人开美度。","重云结叠虺虺雷，遶腹循环危欲雨。","廉问御风之子孙，世南秘书藏肺腑。","纵釴欲炙真垂涎，举以寿卿吾所许。","非无玉舟金叵罗，简素睨之如粪土。","奈何赵璧复来归，知我怀兹会心侣。","拂尘识面如故人，口不能言实庄语。","细酌明窗旧索郎，伴我微吟度寒暑。"],"title":"列遵道以古铜爵见归"}
