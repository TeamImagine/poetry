{"author":"晁说之","id":219183,"strains":["平仄平平仄，平仄平平平。","仄平仄平平，仄仄平仄平。","○仄平平仄，○仄仄仄平。","仄平仄仄仄，仄仄○○平。","仄平仄○仄，平平平仄平。","仄仄平平仄，仄仄○○平。","仄仄平仄仄，仄仄仄仄平。","平仄仄平○，平仄仄平平。","平○仄平仄，仄仄平平平。","平平仄仄仄，仄仄平平平。","仄○仄仄仄，平仄平仄平。"],"paragraphs":["吾友陈无己，文会班生庐。","是时与林侯，有若同队鱼。","相见元无约，相别讵有谟。","那知数岁后，聚首如当初。","眷言二三子，今来安稳无。","意气充眉宇，比昔姣且都。","乃见松与柏，不似柳与蒲。","怜我守枯禅，谈笑使甘腴。","何如又为别，泪下青霜俱。","男儿志四海，不辱黄金躯。","试看习主簿，穷悴能著书。"],"title":"赠别蓬莱簿林希孟子醇"}
