{"author":"仇远","id":164161,"strains":["仄仄平平仄仄平，平平平仄仄平平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","○仄仄平○仄仄，平平平仄仄平平。"],"paragraphs":["世态炎凉不足忧，吾生赢得日优游。","九日忽惊枫叶落，百年几见菊花秋。","忘形诗酒新丰客，满目溪山古溧州。","闻道市桥骑马滑，山公归醉得无愁。"],"title":"追和陈去非宣和甲辰重九韵"}
