{"author":"范成大","id":44340,"strains":["仄仄○平仄，平○仄仄平。","仄平平仄仄，平仄仄平平。","○仄平○仄，平平仄仄平。","平平平仄仄，仄仄仄平平。","仄仄平平仄，平平仄仄平。","○平平仄仄，平仄仄平平。","平○平平仄，平平仄仄平。","仄平平仄仄，仄仄仄平平。","平仄平平仄，平○仄仄平。","平平平仄仄，平仄平平平。","平仄○平仄，平平仄仄平。","平平平仄仄，仄仄仄○平。"],"paragraphs":["岁复当生次，星临本命辰。","四人同丙午，初度再庚寅。","长狄名犹记，沙随会若新。","童心仍竹马，暮境忽蒲轮。","镜里全成老，尊前略似春。","三年归汶上，千日卧漳滨。","刚长交新泰，阴消脱旧屯。","网蛛萦药裹，窦犬吠医人。","窗下乌皮几，田间紫领巾。","鲵渊方止水，鲲海任扬尘。","波匿观河见，维摩示病身。","颦端还一笑，默识幻中真。"],"title":"丙午新年六十一岁俗谓之元命作诗自贶"}
