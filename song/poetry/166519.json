{"author":"张玉娘","id":166519,"strains":["平仄仄，○仄仄。","仄仄仄○平，平平平仄仄。","平平平仄仄平平，平○平平平仄仄。","仄仄平平○仄平，仄仄平平仄仄○。","仄平平仄平○仄，平仄平平平仄平。"],"paragraphs":["川上女，行踽踽。","翠鬓湿轻云，冰肌清溽暑。","霞裾琼佩动春风，兰操蘋心常似缕。","却恨征途轻薄儿，笑隔山花问妾期。","妾情清澈川中水，朝暮风波无改时。"],"title":"川上女"}
