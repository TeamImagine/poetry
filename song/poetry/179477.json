{"author":"苏颂","id":179477,"strains":["平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平仄仄，仄仄平平仄仄平。"],"paragraphs":["曾约寻山春水间，越江吴岫遍留连。","沙头寺院看花日，湖上楼台试茗天。","酒后歌呼常薄暮，风流云散忽经年。","异方万里相望处，满眼荒郊倍惨然。"],"title":"冬日北庭怀余杭旧僚属"}
