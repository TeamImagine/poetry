{"author":"吴芾","id":17786,"strains":["仄平仄平仄，仄仄○仄平。","平平平平仄，仄仄仄仄平。","平平平仄仄，平仄平仄平。","平平平仄仄，平仄仄平平。","平平仄平仄，平仄仄仄平。","仄平仄平仄，仄平平仄平。"],"paragraphs":["士贫亦常事，但视其所依。","苟能依于道，暮景亦有辉。","渊明生乱世，初不求奋飞。","为贫聊一出，违己即言归。","归来坐衡宇，无粟可疗饥。","作诗咏贫士，泰然曾不悲。"],"title":"和陶咏贫士七首  其一"}
