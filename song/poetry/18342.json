{"author":"吴芾","id":18342,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。"],"paragraphs":["湖边策杖步新晴，陡觉胸襟万虑平。","老去不须防意马，静中已是息心兵。","闲来绿树阴中坐，懒去红尘闹里行。","赖与故人供一醉，不辜今夜月华明。"],"title":"和胡宗泽见寄  其一"}
