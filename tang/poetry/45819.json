{"author":"王维","id":45819,"strains":["仄仄平○仄，平平○仄仄。","平○仄○平，○仄平平仄。","平平平仄仄，仄仄平○仄。","仄仄仄平平，平平？平仄。","平平平仄仄，仄仄平平仄。","平仄仄平平，平平平仄仄。","○平仄平仄，仄仄平平仄。","○平仄仄平，仄仄平平仄。"],"paragraphs":["复道通长乐，青门临上路。","遥闻凤吹喧，暗识龙舆度。","褰旒明四目，伏槛纡三顾。","小苑接侯家，飞甍暎宫树。","商山原上碧，浐水林端素。","银汉下天章，琼筵承湛露。","将非富人宠，信以平戎故。","从来简帝心，讵得回天步。"],"title":"奉和圣制御春明楼临右相园亭赋乐贤诗应制"}
