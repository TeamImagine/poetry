{"author":"吕岩","id":42492,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["龙精龟眼两相和，丈六男儿不奈何。","九盏水中煎赤子，一轮火内养黄婆。","月圆自觉离天网，功满方知出地罗。","半醉好吞龙凤髓，劝君休更认弥陀。"],"title":"七言 二十三"}
