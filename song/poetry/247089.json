{"author":"吕本中","id":247089,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["僧园晓色散栖鸦，强起新诗整复斜。","正想故人披宿雾，忽蒙佳句洗昏花。","旧游往往违心事，老病昏昏漫岁华。","辜负重阳一尊酒，且来占雨又朝霞。"],"title":"次曾宏甫九日韵"}
