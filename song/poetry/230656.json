{"author":"葛胜仲","id":230656,"strains":["仄仄仄平平，○平仄平仄。","平仄仄平平，仄仄平仄仄。","平平仄仄平，仄平平仄仄。","平平平仄仄，○仄○平仄。","仄平平仄仄，仄仄平仄仄。","仄○仄平平，平平仄○仄。","平平平仄仄，仄仄仄平仄。","平仄平仄仄，平平仄仄仄。","平仄仄平平，平仄平仄仄。","仄仄平平平，仄仄仄仄仄。","平平仄平○，仄平平仄仄。","仄平平仄○，仄仄平○仄。"],"paragraphs":["我欲乞襄阳，驱车岘山址。","文吊杜征南，酒酹羊叔子。","披榛访二碑，事辞俱俊伟。","高贤千载后，遗魄犹登此。","一官推不去，事故违愿始。","不如造乾明，山名亦相似。","交流千斛乳，未减汉江水。","遐眺真不恶，悲伤未烛理。","湮没与垂名，趋死皆一轨。","我与同游人，痛饮共择旨。","生前一杯重，恨山无石髓。","预忧名不传，却笑邹从事。"],"title":"乾明院作"}
