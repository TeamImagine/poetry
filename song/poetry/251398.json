{"author":"王洋","id":251398,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["提携未便即归山，暂扣僧园且暂闲。","岁晚东君颜色近，霜晴寒意有无间。","前溪雨后浑通路，荒戍人归不上关。","笻竹一枝天正暖，却嫌飞鸟倦思还。"],"title":"从伯氏携稚孺游保庆即事"}
