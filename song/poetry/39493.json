{"author":"陆游","id":39493,"strains":["仄仄平平仄仄平，仄平平仄仄平仄。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["老子年来百事慵，不妨诗课尚能供。","残花已觉胭脂淡，煮酒初尝琥珀浓。","羸病不堪连日雨，孤愁偏怯五更钟。","旧交只有乌藤在，且伴禅床莫化龙。"],"title":"春雨中偶赋"}
