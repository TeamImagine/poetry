{"author":"吴融","id":32592,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["襄王席上一神仙，眼色相当语不传。","见了又休真似梦，坐来虽近远于天。","陇禽有意犹能说，江月无心也解圆。","更被东风劝惆怅，落花时节定翩翩。"],"title":"浙东筵上有寄"}
