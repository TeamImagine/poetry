{"author":"刘攽","id":183758,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["满城携酒驻高轩，楚老沾衣共一言。","何幸期年无吏事，方从歉岁识君恩。","潮迎彩鹢来瓜步，山映朱旗转白门。","早晚使星还北极，溥看霖雨济乾坤。"],"title":"送冯当世移金陵"}
