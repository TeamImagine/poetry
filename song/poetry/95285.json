{"author":"周师成","id":95285,"strains":["仄平平平○，平仄平平平。","仄平○仄○，仄仄仄平平。","仄仄仄平○，○平仄仄○。","仄仄仄平○，仄平仄平平。","仄仄平仄仄，平仄平○平。","平平仄仄平，仄仄仄○平。"],"paragraphs":["德人天机深，凡子人心多。","懔余思寡过，月计愧盈科。","勿谓玉无玼，当知石可磨。","四十尚无闻，素心恐蹉跎。","汲我檐下井，浇我盘中花。","清香未似之，懒惰欲如何。"],"title":"古诗  其二"}
