{"author":"文同","id":168916,"strains":["平平仄平○，平仄仄○仄。","○○仄平仄，仄仄仄平仄。","○平仄平仄，仄仄仄平仄。","平平仄平平，仄仄平仄仄。","平平仄○仄，平仄仄平仄。","仄仄仄平平，仄仄仄平仄。","平平○平仄，仄仄仄平仄。","平平仄平仄，仄仄仄平仄。","仄平○平平，仄○仄平仄。","平仄仄仄仄，仄仄仄仄仄。","平平仄仄仄，仄仄仄○仄。","平平仄平○，仄仄仄平仄。","仄平仄仄仄，仄仄平仄仄。","平平仄仄仄，平仄平仄仄。","仄仄平仄平，平平仄仄仄。","仄仄仄平平，仄平○仄仄。"],"paragraphs":["嘉陵抱江回，平衍出横澨。","中间筑雄垒，独据两川会。","行台敞严府，磊砢北城外。","潭潭走群楹，直上峦岭背。","危墙缭空阔，飞阁入茫昧。","上有宝峰亭，仰见白云内。","岧峣占孤绝，下与万山对。","层檐动寥廓，曲槛枕阛阓。","主人从篮轝，晚兴在公退。","心掩万象远，目引八极大。","钩帘拂坐榻，隠几缓衣带。","诗书抉关键，笔砚产珠贝。","是时众吏去，不敢呈计会。","虽然彼郡邑，原本穷利害。","自取金谷饶，无烦米盐碎。","此地寄清襟，岁书从屡最。"],"title":"子骏运使八咏堂 宝峰亭"}
