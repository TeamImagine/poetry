{"author":"李复","id":212688,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["远山分脉发岩陬，六月虚堂客意秋。","无限寒云喷不去，有多鸣玉碎无休。","清涵锦石斑斑丽，秀吐金莲熠熠幽。","美润散分周下泽，余波还入楚江流。"],"title":"荆门军蒙泉"}
