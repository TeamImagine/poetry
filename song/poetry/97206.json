{"author":"陈宓","id":97206,"strains":["平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["人道杨花浑似雪，那知雪不似杨花。","春深解送余寒去，昼永偏依丽日斜。","点缀楼台成绘画，发挥桃李作奢华。","多情不忍轻离别，笑杀飞霙便委沙。"],"title":"柳絮"}
