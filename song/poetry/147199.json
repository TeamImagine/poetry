{"author":"翟龛","id":147199,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["象笏犹存旧典型，魏谟亦此振家声。","矧今故第堂堂复，不日新祠恰恰成。","嘉定间关全蜀险，端平仓卒护乡城。","此功此德垂千古，自有人人香火情。"],"title":"崔清献公祠堂落成"}
