{"author":"刘克庄","id":111354,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["病思羁怀少豫忻，暮年犹幸友多闻。","千枝管秃因稽古，一啜芹甘欲献君。","明主何曾轻朴学，后儒大率读今文。","藏山俟圣吾侪事，何必时人好子云。"],"title":"夜读乐平吴燊书钞用与伯纪韵"}
