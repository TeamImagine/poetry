{"author":"范纯仁","id":184688,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["锦城寒食最繁华，游骑翩翩杂钿车。","烟染翠行环郭柳，波摇红影隔江花。","长年已觉春如梦，远客唯应醉是家。","回首乡关行乐地，风光正好路岐赊。"],"title":"和吴仲庶游碑楼大慈二寺"}
