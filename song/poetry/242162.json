{"author":"李正民","id":242162,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["涉世崎岖三十年，栖迟琳馆祝尧天。","桔橰不用身谋拙，梨枣先栽气守全。","何幸童乌新忝命，应容老鹤渐归田。","嚢金未足营三径，搔首东风一慨然。"],"title":"寄元叔"}
