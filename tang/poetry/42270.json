{"author":"吴筠","id":42270,"strains":["平○仄平仄，仄仄平平平。","○仄仄平仄，仄平平仄平。","平平仄仄仄，仄仄○平平。","仄平仄平平，仄仄仄平平。","平仄○仄○，平平仄○平。","仄平平平仄，平仄仄仄平。","仄平○平平，仄仄平仄平。","平仄仄仄○，○平平平○。"],"paragraphs":["吾观采苓什，复感青蝇诗。","谗佞乱忠孝，古今同所悲。","奸邪起狡猾，骨肉相残夷。","汉储殒江充，晋嗣灭骊姬。","天性犹可间，君臣固其宜。","子胥烹吴鼎，文种断越铍。","屈原沈湘流，厥戚咸自贻。","何不若范蠡，扁舟无还期。"],"title":"览古十四首 五"}
