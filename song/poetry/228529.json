{"author":"释德洪","id":228529,"strains":["平平平仄平仄仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。","仄仄平平仄仄仄，仄平平仄仄平平。"],"paragraphs":["前时无际曾入梦，近日真游又得书。","一味岁寒甘淡薄，十分懽喜说乡闾。","闲寻老俨台南寺，更过史髯湖上居。","想见朝来闭深合，卧听檐雨滴阶除。"],"title":"禅首座自海公化去见故旧未尝忘追想悼叹之情季真游北游大梁闻其病忧得书辄喜为人重乡义久要不忘湘西时访史资深亦或见寻此外闭门高卧耳宣和二年三月日风雨有怀其人戏书寄之"}
