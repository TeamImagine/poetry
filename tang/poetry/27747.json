{"author":"皮日休","id":27747,"strains":["仄平平仄仄，平仄平○平。","平平仄仄仄，○平○仄平。","平平仄平平，平仄○平平。","○○平○平，○仄平平平。","仄平仄仄仄，仄平仄仄平。","仄平仄仄仄，仄仄仄仄平。","○仄平平○，仄仄平平平。","仄平仄仄平，仄仄仄仄平。","平平○平仄，仄仄仄仄平。","平○仄仄○，平仄平仄平。","平仄仄平仄，仄仄平平平。"],"paragraphs":["陇山千万仞，鹦鹉巢其巅。","穷危又极崄，其山犹不全。","蚩蚩陇之民，悬度如登天。","空中觇其巢，堕者争纷然。","百禽不得一，十人九死焉。","陇川有戍卒，戍卒亦不闲。","将命提雕笼，直到金台前。","彼毛不自珍，彼舌不自言。","胡为轻人命，奉此玩好端。","吾闻古圣王，珍兽皆舍旃。","今此陇民属，每岁啼涟涟。"],"title":"正乐府十篇 哀陇民"}
