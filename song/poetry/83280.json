{"author":"陈文蔚","id":83280,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄平平。","仄仄仄平平仄仄，仄平平仄仄平平。"],"paragraphs":["当年心事几绸缪，长记天西玉一钩。","客里近来嗟我倦，江边重得送君游。","读书会有新功用，把酒聊寻旧倡酬。","自愧不能追往事，但劳清梦绕螺州。"],"title":"送彭应期下鄱阳"}
