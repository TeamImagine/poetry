{"author":"刘攽","id":183797,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["驷家冠虎久腾声，龙跃中都汉道兴。","人事能无输织室，母仪终见葬南陵。","苍苔复阁连荒草，乔木参云挂老藤。","欲学灵均纪天问，古堂丹碧正严凝。"],"title":"薄后庙"}
