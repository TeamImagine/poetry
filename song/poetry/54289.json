{"author":"项安世","id":54289,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["月日巧当真四六，风流合是妙词章。","金华洞府神仙骨，丽泽书堂翰墨香。","陇麦秋时椿自好，林鶑老去鹤偏长。","绿槐宫阙薰风里，看引诸儒对殿廊。"],"title":"郑子仁生日用其去腊见寿韵  其二"}
