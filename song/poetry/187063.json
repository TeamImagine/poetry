{"author":"刘摰","id":187063,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["危桥相向翼高堂，步步行空跨石矼。","汉外夜惊灵鹊度，雨中秋卧彩虹双。","烟开从此瞻瀛岛，路远何时过楚江。","记得扁舟绿杨岸，画栏朱柱对篷窗。"],"title":"双桥"}
