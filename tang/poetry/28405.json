{"author":"陆龟蒙","id":28405,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["曾说山栖欲去寻，岂知霜骨葬寒林。","常依净住师冥目，兼事容成学算心。","逋客预斋还梵唱，老猿窥祭亦悲吟。","唯君独在江云外，谁诔孤贞置岘岑。"],"title":"奉和袭美伤史拱山人"}
