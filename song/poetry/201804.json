{"author":"彭汝砺","id":201804,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["江外书来墨未干，笑言可惜碍云山。","字无尘迹精神健，诗有天才态度闲。","皓月分明生海上，仙韶容易落人间。","夜深一梦无拘束，飞度重湖晓未还。"],"title":"次韵答刘行甫同年"}
