{"author":"韩琦","id":90593,"strains":["平平仄仄平，○仄仄平仄。","平仄仄平仄，○仄仄平仄。","平平仄平平，平仄仄平仄。","仄仄平仄平，仄仄平○仄。","仄仄平仄平，仄仄仄仄仄。","平平仄○平，○仄仄○仄。","仄平仄仄○，仄仄○平仄。","仄仄仄平平，？仄仄仄仄。","平仄仄平平，仄平○仄仄。","平平仄平仄，○仄仄平仄。","平仄仄平平，平仄仄仄仄。","平平平仄仄，仄仄仄平仄。","仄仄平仄○，仄仄平仄仄。","仄○平平○，仄仄○○仄。","○平平平平，仄仄仄平仄。","平平仄仄平，仄仄仄仄仄。","平仄仄平仄，仄仄○平仄。","平平仄仄仄，仄仄平平仄。","平仄平仄仄，○仄○平仄。","平平仄仄平，仄仄平平仄。"],"paragraphs":["金铜饰巨扉，其上覆高屋。","青石凿双辙，其下走雕毂。","东西翼危墉，阴以捍攻触。","自昔藩镇强，尚此存遗躅。","后守营厥居，郓拟苦迫促。","余来亦患之，重改敢轻速。","会兹岁月深，朽败鲜完木。","一旦忽倾摧，僣迹讵可复。","余得矫前为，命徒堕旧筑。","堂皇遂延袤，兴寝适凉燠。","廊庑悉舒明，瞻望快耳目。","移楼成广厦，面势压平陆。","既忘登陟劳，又远颠踬辱。","外将延宾僚，内足燕亲族。","乘闲娱诗书，遇节振丝竹。","颐真与放怀，动静获所欲。","于气贵能养，在礼思无凟。","侯邦谨法度，是克绥遐福。","逾制苟幸免，更久犹追戮。","吾居已绝嫌，道义斯同育。"],"title":"善养堂"}
