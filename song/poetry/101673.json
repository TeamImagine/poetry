{"author":"赵抃","id":101673,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["因山盛启浮屠舍，遗像仍留内史祠。","笔冢近应为塔冢，墨池今已作莲池。","书楼观在人随远，兰渚亭存世几移。","数纸黄庭谁不重，退之犹笑博鹅诗。"],"title":"游戒珠寺悼右军故宅"}
