{"author":"徐瑞","id":166907,"strains":["仄仄平平仄仄平，平平仄仄仄平平。","平平仄平平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["见说移居只载书，高人从此可悬车。","看松北崦风吹面，种豆南山月满鉏。","拙计不能争子所，痴心尚自爱吾庐。","辟人辟世将焉择，独立西风鬓影疏。"],"title":"东绿翁既居山中而瑞方葺敝庐再用前韵"}
