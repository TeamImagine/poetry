{"author":"储光羲","id":54179,"strains":["仄仄○仄仄，仄仄平仄平。","仄仄仄平仄，平平仄平平。","仄平仄平仄，平仄平平平。","仄平仄平仄，仄仄平平平。","仄仄仄平平，平仄仄平平。","仄平平平仄，仄仄仄○平。","仄仄仄平平，仄仄仄平平。","平平平仄仄，仄仄平平平。","平○仄平仄，仄仄仄平平。","仄仄仄平平，仄仄平○平。"],"paragraphs":["曰予轻皎洁，坦率宾混元。","忽乃异群萃，高歌信陵门。","信陵好宾客，清夜开华轩。","月光丽池阁，野气浮林园。","偶坐烂明星，归志潜崩奔。","漾舟清潭里，慰我别离魂。","落日下西山，左右惨无言。","萧条风雨散，窅霭江湖昏。","秋荷尚幽郁，暮鸟复翩翻。","纸笔亦何为，写我心中冤。"],"title":"舟中别武金坛"}
