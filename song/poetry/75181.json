{"author":"赵蕃","id":75181,"strains":["平仄平平平仄平，平平仄仄仄平平。","平平仄仄平平仄，平仄平平平仄平。","平仄平平仄仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["晁郑风流俱外家，源流如此见津涯。","难兄竟没荒三径，吾叔重嗟书五车。","家世诗声继叔起，古来材秀滞长沙。","顺宁不作南轩死，吾道伤哉鬓已华。"],"title":"寄赠侯宿彦明"}
