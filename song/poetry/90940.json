{"author":"韩琦","id":90940,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["春意阴阴百五天，小池萧索会僚贤。","孤芳映水花终淡，劲竹凌轩节自全。","一阵森严林势合，万鱼跳落雨痕圆。","当筵暂弭忧边虑，且伏诗魔驾酒船。"],"title":"永兴寒食后池"}
