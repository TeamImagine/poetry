{"author":"周紫芝","id":241687,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄仄仄，仄仄平仄仄平平。"],"paragraphs":["红尘染尽去时衣，愁入双蓬鬓髪稀。","故国几番随梦到，长安十度送春归。","懒看乌帽朝诃马，却忆黄䌷昼掩扉。","鸟倦知还我已老，会令双鹄贴云飞。"],"title":"仆归自武林蒙舒元相徐美祖诸君皆惠诗乍归老倦未苏姑以二诗为报聊以塞后时之责耳  其一"}
