{"author":"邹浩","id":222337,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["鸾台凤阁并门居，同荷先皇奖眷殊。","谏草悠悠空皎日，年华忽忽几青蒲。","朝廷择帅君来越，乡里容身我念吴。","万事循环总如此，目前何必较荣枯。"],"title":"闻王若愚除桂帅"}
