{"author":"曹彦约","id":84612,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忆昨东来护印章，又从此去饯朝装。","辛勤行李知身老，幸会依莲到骨香。","五十功名犹落寞，百千怀抱转荒唐。","而今亲见为霖雨，野草幽花特地芳。"],"title":"送赵侍郎被召  其三"}
