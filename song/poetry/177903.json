{"author":"梁鼎","id":177903,"strains":["平仄平平平，平平仄仄平。","平平平仄仄，平仄仄平平。","仄仄平平○，平○仄仄平。","仄○平仄仄，平仄仄平平。","平仄○平仄，平○仄仄平。","仄○平仄仄，仄仄○○○。"],"paragraphs":["黄帝升天台，高名壮斗牛。","孤根斜照水，寒色不知秋。","藐与群峰并，圆如一笋抽。","晓妨残月下，晴碍落星流。","危定胜昆阆，登应见沃洲。","爱深无尽处，目极更迟留。"],"title":"题仙都山"}
