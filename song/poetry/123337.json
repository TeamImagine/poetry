{"author":"吴潜","id":123337,"strains":["仄仄平平仄仄平，平平仄仄仄平平。","仄平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平仄平仄平平仄，平仄平平仄仄平。"],"paragraphs":["见说琼楼忒煞寒，云衣特地护霄端。","也应齿发十分老，自是嫦娥一笑难。","此夜不妨留客醉，明年未卜共谁看。","归与丘壑无穷趣，何惜相从乐且盘。"],"title":"中秋无月和曾仪吉制干"}
