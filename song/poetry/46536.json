{"author":"梅尧臣","id":46536,"strains":["仄平平仄平平平，平平仄仄仄平平。","平平仄仄仄平仄，仄仄仄平平仄平。","仄平仄仄○仄平，仄平仄平○仄平。","平平平仄仄平仄，仄仄平仄平仄○。","仄○仄平平仄仄，平平仄仄平仄平。","平平仄仄仄平仄，仄平仄仄平○平。","平平平仄仄仄仄，仄仄仄仄平平平。"],"paragraphs":["汴河西引黄河枝，黄流未冻鲤鱼肥。","随钩出水卖都市，不惜百金持与归。","我家少妇磨宝刀，破鳞奋鬐如欲飞。","萧萧云叶落盘面，粟粟霜卜为缕衣。","楚橙作虀香出屋，宾朋竞至排入扉。","呼儿便索沃腥酒，倒肠饫腹无相讥。","逡巡缾竭上马去，意气不说西山薇。"],"title":"设脍示坐客"}
