{"author":"王禹偁","id":177429,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["早折蟾宫第一枝，纶闱恩命苦何迟。","久为俗吏殊无味，合掌王言亦有时。","好继忠州文最盛，应嫌长庆格犹卑。","他年莫忘中吴宰，六里山前歌紫芝。"],"title":"贺柴舍人新入西掖"}
