{"author":"陈舜俞","id":146531,"strains":["仄平仄仄仄，仄仄平○平。","平○仄○仄，平仄平平平。","仄平平平平，仄仄仄仄○。","仄仄仄仄平，仄仄平平平。","平平仄仄仄，○平○○○。","仄仄仄平仄，平平仄平平。","仄仄平仄平，平仄○仄平。","仄仄仄仄平，平平仄平平。","仄○平仄仄，○平仄仄平。","仄仄仄平仄，平仄平仄平。","平平仄平平，仄仄平仄平。","仄平○仄平，仄仄仄仄平。","平平仄平平，仄仄○平平。","平仄仄平仄，平仄平仄平。","仄仄仄平仄，平仄仄平平。"],"paragraphs":["古坛叠乱石，草木何参差。","黄衣宇其傍，陈迹刊丰碑。","曰初刘真人，齿发不可訾。","但见绀绿毛，被体𩭹𩭹垂。","云𫐌一日去，空山留庭壝。","弟子散岩谷，荆榛蔽荒基。","晚有周息元，探访亲斩披。","白鹿忽跪前，灵符见葳蕤。","地胜人既偶，凝严起宝祠。","束帛下幽聘，良马维素丝。","前朝揖高风，有美皮陆诗。","迨今三百年，事去物亦隳。","乔松委樵苏，野蔓号狐狸。","惟有炼丹井，甘冽无等夷。","一酌匪消渴，钦慕尚神禧。"],"title":"毛公坛"}
