{"author":"周紫芝","id":240746,"strains":["仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["月下吹箫王子晋，醉中骑马贺知章。","无家只卖文为活，有酒聊凭醉作乡。","夜雨对床惊客枕，秋风无泪把离觞。","阆州此去如天上，说着城南只断肠。"],"title":"赠别木南稀"}
