{"author":"曾几","id":249145,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一夕骄阳转作霖，梦回凉冷润衣襟。","不愁屋漏床床湿，且喜溪流岸岸深。","千里稻花应秀色，五更桐叶最佳音。","无田似我犹欣舞，何况田间望岁心。"],"title":"苏秀道中自七月二十五日夜大雨三日秋苖以苏喜而有作"}
