{"author":"曹勋","id":14597,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["唤起离愁落木声，抱饥犹自向书耕。","江湖有梦追前事，天地无根笑此生。","岁晏断鸿羁客影，夜深残火故人情。","幸来相就分岑寂，闲对梅花酌翠觥。"],"title":"酬陈居士"}
