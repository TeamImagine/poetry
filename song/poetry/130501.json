{"author":"赵希逢","id":130501,"strains":["平平平仄仄平平，仄仄仄平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["寥寥千古一西山，望着令人脚便酸。","充腹野薇当日事，照人清节至今寒。","未闻治世饥而死，留与凌烟画出看。","厚卫生经非浪语，欲安家国在身安。"],"title":"和寄西山  其一"}
