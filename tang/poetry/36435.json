{"author":"李建勋","id":36435,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["南国春寒朔气回，霏霏还阻百花开。","全移暖律何方去，似误新莺昨日来。","平野旋销难蔽草，远林高缀却遮梅。","不知金勒谁家子，只待晴明赏帝台。"],"title":"春雪"}
