{"author":"陈造","id":59514,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平仄仄，平仄平平仄仄平。"],"paragraphs":["薄宦年来尚转蓬，忍将荣悴问虚中。","共怜杜老谙为客，不讶元忠厌作公。","胜日笑谭方衮衮，残冬光景苦匆匆。","棋枰得隽诗反水，谁信吾徒旧讳穷。"],"title":"郝泽民主簿赠诗次韵二首  其二"}
