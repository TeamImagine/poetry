{"author":"陆龟蒙","id":28158,"strains":["平平仄平仄，仄仄平仄仄。","平平仄平平，仄仄平仄仄。","仄○平仄仄，仄仄平仄仄。","仄仄仄平平，平平仄平仄。","仄○仄平仄，仄仄平仄仄。","仄仄仄平平，仄仄○仄仄。","平平仄○仄，仄仄平仄仄。","平平平仄平，仄仄平仄仄。","仄平仄○平，仄仄仄平仄。","仄○○仄仄，仄仄平平仄。","仄仄仄平平，平平仄平○。","平平仄平仄，平仄平平仄。","平仄仄平平，○平仄平仄。"],"paragraphs":["他山岂无石，厥状皆可荐。","端然遇良工，坐使天质变。","或裁基栋宇，礧砢成广殿。","或剖出温瑜，精光具华瑱。","或将破仇敌，百𪿫资苦战。","或用镜功名，万古如会面。","今之洞庭者，一以非此选。","槎牙真不才，反作天下彦。","所奇者嵌崆，所尚者葱蒨。","旁穿参洞穴，内窍均环钏。","刻削九琳窗，玲珑五明扇。","新雕碧霞段，旋破秋天片。","无力置池塘，临风只流眄。"],"title":"奉和袭美太湖诗二十首 太湖石"}
