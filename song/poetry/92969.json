{"author":"刘宰","id":92969,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平仄仄仄平。","仄仄平平仄平仄，平平仄仄仄平平。"],"paragraphs":["先生盛德信光亨，微物将诚愧晚生。","春岸正当余雨过，寒江尚想小舟横。","一奁走送惭迟暮，两舍相望欠割烹。","未必甘芹解知味，王公当谅野人情。"],"title":"和张寺丞谢惠河鲀韵二首  其一"}
