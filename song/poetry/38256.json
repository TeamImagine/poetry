{"author":"陆游","id":38256,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["过雁声悲落叶稠，孤村景物更禁秋。","穷谙客路风尘恶，老判人间岁月遒。","酒号贤人真古语，疾为竖子岂吾忧。","山房幸有初寒备，且傍篝炉拥褐裘。"],"title":"初寒老身颇健戏书二首  其二"}
