{"author":"梅尧臣","id":46179,"strains":["仄平平平平，仄仄平平仄。","仄仄仄仄仄，仄仄○仄○。","平平○仄仄，仄仄仄平○。","平平仄平○，仄仄仄平仄。","○仄仄平平，平平平仄仄。","平平平仄平，仄仄平○仄。"],"paragraphs":["补官桐庐时，已饱严陵钓。","进吏六百石，又得临海峤。","因之论出处，足以见风调。","洪潮可登观，万里涨川窍。","收缩向何归，由来人莫料。","凭君能赋才，庶或穷其妙。"],"title":"送崔黄臣寺丞宰临海"}
