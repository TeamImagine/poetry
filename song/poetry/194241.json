{"author":"苏轼","id":194241,"strains":["平平仄仄平平仄，平仄平平○仄仄。","○平○仄仄平平，平仄平平○仄仄。","平平仄仄仄○平，仄仄仄仄平平平。","○○仄平平仄仄，仄○平仄仄平平。"],"paragraphs":["吾州下邑生刘季，谁数区区张与李。","重瞳遗迹已尘埃，惟有黄楼临泗水。","而今太守老且寒，侠气不洗儒生酸。","犹胜白门穷吕布，欲将鞍马事曹瞒。"],"title":"答范淳甫"}
