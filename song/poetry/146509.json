{"author":"陈舜俞","id":146509,"strains":["仄仄平仄平，平仄平仄平。","仄平平平仄，平仄仄仄平。","仄平仄平仄，仄仄平平平。","平平○仄平，平仄平○平。","仄仄平平平，仄仄平仄平。","平平仄仄仄，仄○○平平。","平平平仄仄，仄平仄平平。","平平○平平，平平仄平平。","平平平平仄，仄○仄仄平。","仄平仄仄仄，仄仄仄仄平。","平平仄平仄，平仄○平○。","仄○仄平平，平仄仄仄○。","平仄仄仄○，仄平平仄仄。","平平仄平○，仄仄○平平。","平平仄○○，平平仄平平。","○平仄平仄，○仄仄平平。","仄仄仄平仄，平平仄平平。"],"paragraphs":["昔见淮水清，今见淮水浑。","问之何因尔，淮吏谓予言。","此淮出桐柏，彼汴来昆仑。","年年相合流，东望沧溟奔。","汴入淮而清，有若淮水尊。","风休一色静，古鉴磨无痕。","今年淮水小，仅能庇龟鼋。","黄河从春来，桃花注龙门。","滔滔朝宗势，巨浪日夕烦。","小清纳大浊，势不得自存。","崩腾一波走，磅礴泥沙喷。","我闻吏之言，冥默窃自论。","君子洁履操，小人为诈谩。","奸豪烁危行，烈火燎于原。","哗言污正论，青蝇止于樊。","中人可移性，鲜克始终惇。","夙夜念淮水，清心大吾源。"],"title":"失题"}
