{"author":"王之道","id":7391,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄平平平仄平。"],"paragraphs":["江上秋来忆少牢，龟肠尤觉病诗饕。","调和索似三分酱，澒洞看如八斗糟。","水怪重增风势恶，湘灵难禁雁声高。","何当一雨洗烟月，为放清光归我曹。"],"title":"田间夜归有作示王觉民二首  其二"}
