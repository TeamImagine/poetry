{"author":"胡宿","id":244193,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["岁暮繁云结夕阴，长安客舍费黄金。","烛窗明暗翻归梦，雪屋清寒著旅衾。","宝骑传呼三陌广，铜龙飘点九门深。","万年寿酒无因上，阳藿空倾向日心。"],"title":"南至之日辇下书事呈正卿子高二同年"}
