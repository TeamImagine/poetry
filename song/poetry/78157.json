{"author":"留筠","id":78157,"strains":["仄仄平平仄仄平，仄平平平仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["起仰高山积有年，忽看岩窬锁云烟。","一尘不到非凡地，六月当知不暑天。","昔有秦人尝穴处，世从山谷始名传。","品题自古因人重，我谩邀僧煮石泉。"],"title":"题澹山岩"}
