{"author":"李光","id":235960,"strains":["○平仄平仄，平仄平仄平。","仄平仄仄平，平仄平○平。","仄○仄仄仄，平平仄平平。","仄仄仄仄平，仄仄○平平。","仄平仄平仄，仄仄平仄平。","平仄仄平平，仄仄仄仄平。","仄仄仄仄平，仄仄平仄平。","仄仄平平○，仄仄平○仄。","仄仄？○平，仄仄仄仄○。","仄仄仄仄平，仄○仄平平。","仄仄仄平平，平仄仄平平。","平平仄○平，仄仄仄仄平。"],"paragraphs":["中秋有佳月，名酝来海康。","海康太守贤，怜我持空觞。","远分十具至，呼儿唤邻墙。","坐客尽饮流，一举空罍缸。","酒酣对明月，不藉灯烛光。","移席俯清流，照我两鬓霜。","海北与海南，各在天一方。","我老归无期，两地遥相望。","宴坐桄榔庵，守此岁月长。","愿子一咄嗟，跨空结飞梁。","度此往来人，鱼盐变耕桑。","篱边白衣来，莫待菊蘂黄。"],"title":"中秋谢彦恭惠酒"}
