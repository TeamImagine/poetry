{"author":"胡宏","id":19337,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["东郊野马烂氛氲，聊驾柴车问讯春。","远草绿沉烟雾里，高花红照绮罗新。","迎风柳占鶑啼处，带雨泥融燕觜匀。","动植自私还自足，天边愁杀踏青人。"],"title":"春日郊行"}
