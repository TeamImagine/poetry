{"author":"释德洪","id":228546,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄平平平。","仄平平仄平平仄，平仄平平仄仄平。"],"paragraphs":["步尽长廊觉倦游，丛蕉出屋小轩幽。","壁间诗在红埃满，窗下香残碧缕浮。","喜有绳床容我借，更因茗碗为君留。","忽惊林杪湘山露，谁作江天数笔秋。"],"title":"游太平古寺读旧题用惠上人韵"}
