{"author":"吴融","id":32401,"strains":["仄仄平平仄，平平仄仄平。","平平平仄仄，仄仄仄平平。","仄仄○平仄，○○仄仄平。","仄平平仄仄，平仄仄平平。","仄仄平○仄，平○仄仄平。","仄平平仄仄，仄仄仄平平。","仄仄○○仄，平平仄○○。","仄平平仄仄，平仄仄平平。","仄仄平○仄，平平仄仄○。","平平仄平仄，平仄仄平平。"],"paragraphs":["擢秀依黄阁，移根自碧岑。","周围虽合抱，直上岂盈寻。","远砌行窥顶，当庭坐庇阴。","短堪惊众木，高已让他林。","日转无长影，风回有细音。","不容萝茑附，只耐雪霜侵。","玉帐笼应匝，牙旗倚更禁。","叶低宜拂席，枝袅易抽簪。","绿涧支离久，朱门掩映深。","何须一千丈，方有岁寒心。"],"title":"三峰府内矮柏十韵"}
