{"author":"李处权","id":8609,"strains":["平平仄仄平平仄，仄仄平平仄仄平。","仄仄仄平平仄仄，平平平仄平平平。","平平平仄仄平仄，仄仄平平平仄平。","平仄平平平仄仄，仄平平仄仄平平。"],"paragraphs":["三年客里重阳节，故典征衣共一杯。","雁下紫茰能自好，霜前黄菊为谁开。","中原豺虎定何许，故国池台安在哉。","山水中逢张学士，慢扶双桨不须催。"],"title":"桐庐道中九日逢子公"}
