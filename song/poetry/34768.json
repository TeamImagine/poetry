{"author":"陆游","id":34768,"strains":["仄仄仄仄平，仄仄平平平。","仄平仄仄仄，仄平仄平平。","仄仄平仄仄，仄仄平○○。","平○仄仄仄，平仄平平平。","仄仄仄平仄，○平○仄平。","仄○平仄○，仄仄平仄平。","仄仄仄仄仄，仄仄平平平。","平平仄平平，平仄平平平。"],"paragraphs":["岁月不贷人，绿发成华颠。","此生几两屐，念之每凄然。","我本尘外客，已绝区中缘。","惟当及未死，勤醉梅花前。","瘦影写微月，疏枝横夕烟。","偃蹇岩壑间，欲与松忘年。","岂亦薄世俗，忽逐天风翩。","吾诗不徒歌，持配湘娥弦。"],"title":"置酒梅花下作短歌"}
