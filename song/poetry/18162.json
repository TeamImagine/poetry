{"author":"吴芾","id":18162,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄仄平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["人言三白兆丰年，四白欣逢向腊前。","细糁芦花初着地，乱飘柳絮忽漫天。","雅宜领客登台上，正欲开尊向酒边。","乐岁幸君同赋咏，若为归棹遽翩然。"],"title":"未腊已见四白偶得数语呈子寿且述挽留之意"}
