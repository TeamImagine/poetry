{"author":"郑清之","id":100410,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["辕门怒发彘肩卮，计相当年笑解衣。","谁识英雄千古意，肯论性命一丝危。","伏波卧看飞鸢堕，杜曲生怜独鹤归。","自愧此身成濩落，空搔种种欲何为。"],"title":"再和前韵  其三"}
