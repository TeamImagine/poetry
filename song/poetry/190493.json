{"author":"韦骧","id":190493,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","平平平仄平平仄，仄仄平平仄仄平。"],"paragraphs":["火日炎炎五月天，邑中分事力相完。","君当庾廪司平粜，我近方书辑众丹。","共识朝廷欲为惠，岂图居处自偷安。","谁言忠谊须谋大，未合谋时且恪官。"],"title":"予莅制济民药朱尉掌粜常平粟因以记"}
