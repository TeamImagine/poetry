{"author":"王十朋","id":23026,"strains":["○平仄仄平仄平，仄平仄仄平仄平。","平平仄仄仄仄仄，仄仄仄平平仄仄。","○平仄仄仄仄平，仄仄平平平仄平。","仄平仄仄○平仄，仄仄○仄平仄仄。"],"paragraphs":["三秋不雨泉脉枯，仆夫浚井欣得鱼。","刀砧已具未及杀，我偶见之鱼再活。","亲投不敢使校人，圉圉洋洋生意新。","莫嫌井小思沧海，尺水相忘聊自在。"],"title":"仆夫浚井得双鲫一鳗未及烹也藏之泥水间予见而放之因作数语"}
