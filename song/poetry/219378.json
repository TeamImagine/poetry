{"author":"晁说之","id":219378,"strains":["仄平仄平平仄平，平平○仄仄平○。","○平平仄仄○仄，平仄平平仄仄平。","平仄○○仄平仄，平仄平平仄仄平。","○仄仄仄仄仄平，仄仄平平仄仄平。","仄仄仄仄○仄平，平仄平平○仄平。","平平仄仄仄仄仄，仄仄仄仄平平○。","平仄平仄仄仄平，仄仄仄平仄仄平。","仄平仄仄平仄仄，仄○平仄平平平。","平平平平仄○仄，仄仄○仄平仄平。","平平仄仄仄仄仄，仄仄平平平仄平。","平平仄平平○仄，平平仄仄平平平。"],"paragraphs":["许州秀才周若蒙，星官占罢泪无从。","欧阳公死不过夏，天上文星已告凶。","常秩王回暨姚辟，排斥先儒不少容。","回第曰向窃笑之，问学文章众所同。","识此二事王氏孙，酸枣先生称祖翁。","先生易老净肇乐，晚奏象系明光中。","清净之化浃百年，寡欲爱民自祖宗。","潜仁蓄德流必远，譬如乔岳生寒松。","天之生材弗浪与，不世其美安得雄。","君之积学万石簴，笔力仍关千石钟。","遑遑欲谈谁听此，秋江好渡多柔风。"],"title":"连日与性之王君谈遽来告别因作"}
