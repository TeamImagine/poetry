{"author":"郭印","id":249674,"strains":["仄仄？平○，平平仄仄○。","平仄平平仄，仄平平仄平。","平仄仄仄仄，仄平仄平○。","平平仄平平，○仄平仄平。","仄平仄仄仄，仄仄仄平平。","平仄仄○平，仄仄○仄平。","仄仄仄○仄，平平仄○平。","仄仄仄平仄，仄仄○平平。","平仄仄平平，平○仄平○。","仄○仄平仄，平仄仄平平。"],"paragraphs":["竹里徜徉了，花开也一过。","桃杏东风浅，海棠春意多。","华丽岂不好，达人要同和。","青青与红红，相去能几何。","况兹十二法，净秽本同科。","而彼世间愚，妄想分臼窠。","我昔早闻道，随流挹其波。","照镜腼功业，素髪从蹉跎。","林下既逍遥，尘中亦婆娑。","不妨唤天女，来伴老维摩。"],"title":"和光亭"}
