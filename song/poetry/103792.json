{"author":"吴泳","id":103792,"strains":["平仄平仄平，仄仄○仄仄。","○平仄平仄，平仄仄仄仄。","平平○平平，仄仄平仄仄。","○平○平平，平仄仄○仄。","仄仄平仄平，平平仄○仄。","平平仄平平，仄仄○仄仄。","平仄仄仄平，平○仄平仄。","仄平平平平，平仄平仄仄。"],"paragraphs":["清露团火旻，素月分白道。","三湖足秋色，天以赐贺老。","红蕖正酣酣，翠籊方稍稍。","闲情观池鱼，生意玩庭草。","旨酒常在壶，瑶琴弗离抱。","灵台傥清明，岂不长寿考。","方朔谩窃桃，安期苦尝枣。","愿言西风时，眠食常健好。"],"title":"寿杨崇庆二首  其二"}
