{"author":"张栻","id":58070,"strains":["○平仄平平，仄仄平仄○。","仄仄平仄平，平○仄平平。","平仄仄平仄，平平○平平。","仄平仄○仄，仄仄平仄○。","平平仄○平，仄仄仄仄平。","○仄平平平，平仄平平平。","平平仄○仄，平平仄平平。","平平仄仄仄，仄仄仄○仄。","仄平仄仄平，○仄仄平平。","平平仄仄仄，○仄仄仄平。","平平仄仄仄，仄平○仄平。","仄仄仄平仄，○平○平平。","平仄仄平平，仄平仄平平。","平平仄仄仄，仄仄平仄平。","仄○仄仄平，平平仄平○。","平平○仄仄，仄仄○平平。","平仄仄仄仄，平仄○仄平。","平平仄○仄，平仄仄平○。"],"paragraphs":["驱车出严关，触热归路长。","一雨群物苏，吾行亦清凉。","漓水自南去，湘流正洋洋。","眷言二三友，跋马勤送将。","萧然短长亭，每语夜未央。","张子名家驹，千里方腾骧。","杨郎岭中彦，而能敛锋铓。","延陵旧所熟，气味固难忘。","向来幕府游，三秀丽斋房。","居然出别语，分袂楚粤乡。","人生会有别，勿悲参与商。","独有赠言意，临岐更平章。","风俗易移人，宦途剧羊肠。","千钧有不守，决去飞鸟翔。","要当勉自持，诗书作金汤。","他年相会处，刮目看增光。","为谢桂父老，无泽留一方。","惟余石间字，时与洗苔苍。"],"title":"张子真杨政光吴德夫追路湘源赋此以别"}
