{"author":"刘敞","id":174901,"strains":["仄仄平，平仄仄，平平○平仄仄仄。","平平平仄平仄平，平平仄平仄仄仄。","仄平平○仄平仄，平平仄仄平○仄。","平平仄仄仄○平，仄平○平仄仄仄。"],"paragraphs":["昨日风，今日雨，门前泥坑昨夜土。","秋怀凄怆谁最多，江南秀才洛下旅。","十年麻衣走南北，饥寒不比仓中鼠。","悠悠暖日庇重云，举头看天不得语。"],"title":"昨日风赠王舒"}
