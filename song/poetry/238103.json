{"author":"王庭珪","id":238103,"strains":["仄仄平平仄仄平，仄平仄仄仄平平。","平平仄仄平平仄，平仄仄平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["大厦元非一木支，欲将独力拄倾危。","痴儿不了公家事，男子要为天下奇。","当日奸谀皆胆落，平生忠义只心知。","端能饱吃新州饭，在处江山足护持。"],"title":"送胡邦衡之新州贬所二首  其二"}
