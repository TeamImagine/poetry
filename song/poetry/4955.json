{"author":"释正觉","id":4955,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","仄仄平平仄仄仄，平平平仄仄平平。","平平平仄仄平仄，仄仄平平平仄平。"],"paragraphs":["缘丐人间一锡飞，苍岩烟腻雪初晞。","风丝未许闹禅眼，云锦将看落化机。","自勉丛林供食钵，谁嫌尘土翳征衣。","归来僧饱上方饭，相伴春山歌采薇。"],"title":"送缘上人持钵"}
