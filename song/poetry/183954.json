{"author":"刘攽","id":183954,"strains":["○仄仄平平，平平仄仄平。","仄平○仄仄，平仄仄平平。","○仄平平仄，平平仄○○。","仄平○仄仄，仄○○平平。","仄仄平平仄，平平仄仄○。","仄平○仄仄，仄仄仄○平。","仄仄平平仄，平平仄仄平。","仄平平仄仄，仄仄仄平平。","仄仄平平○，平平仄仄平。","○平平仄仄，仄仄仄平平。","仄仄平平仄，平平仄仄平。","平○仄平仄，○仄仄平平。"],"paragraphs":["禁掖下祠宫，青槐辇道通。","薄云收霁雨，初夏接薰风。","将旦群阴伏，斋居百虑空。","梦游如有遇，反听更能聪。","秘祝宁神外，多仪拜贶中。","佐灵犹五帝，执事本三宫。","象海鳌山峻，翻阶药秀红。","守儒严讲幄，起草丽谈丛。","夙昔嬉游并，神仙步武同。","吹藜惊爝火，抱法想江枫。","已老仍书癖，怀贤愧易东。","君王问无择，留意属溪工。"],"title":"致斋中太一宫见屏风有唐贤和常舍人诗因次韵寄子瞻内翰子由侍郎子开舍人穆父待制数公皆尝祠太一也"}
