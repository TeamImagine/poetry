{"author":"姜特立","id":31554,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["中秋令节每多阴，况复清居鹤禁深。","幸免虾蟆矜毒吻，不妨蟋蟀伴孤吟。","连旬病腹难容酒，独夜清眠不愧衾。","二八孤光应未阙，小楼犹得共登临。"],"title":"中秋寓直东宫是夕当月蚀云兴不见"}
