{"author":"王十朋","id":23555,"strains":["平仄平平仄仄平，平平平仄仄平平。","仄仄平仄平平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["扪膝先生有凤毛，三年鱼邑试牛刀。","要令人被弦歌化，讵肯身辞州县劳。","贤令首祠唐质肃，诗篇时出楚风骚。","西归更勉家传学，云翼行看九万高。"],"title":"送喻令"}
