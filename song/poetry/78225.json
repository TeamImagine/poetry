{"author":"叶适","id":78225,"strains":["平平仄平仄，仄○○平平。","仄平仄仄仄，平仄仄仄平。","仄仄○平○，平仄仄仄平。","平平仄平仄，仄仄平平○。","平平仄仄仄，仄仄平○平。","○平仄○仄，仄仄仄仄平。","平仄平仄平，仄平仄○平。","平平仄仄仄，平仄平仄平。","仄仄仄○仄，仄仄平平平。","仄○仄平仄，仄仄平平平。","仄平仄仄仄，仄仄平仄平。","仄平仄○仄，仄仄平平平。","平平仄平○，仄仄平平平。","平平仄平平，仄仄平平平。","？平仄平仄，仄仄平平平。","○平仄仄仄，平仄平○平。","仄平仄仄仄，仄仄平平平。","仄平仄仄仄，仄仄仄平○。","平平仄平仄，仄仄平平平。"],"paragraphs":["幽花表穷腊，病叟行村墟。","所欣一蕊吐，安得百万株。","上下三塘间，萦带十里余。","荒茨各尊贵，野径争扶疏。","愁云忽返旆，急霰仍回车。","苍然岁将晚，陡觉大象舒。","群帝胥命游，众仙俨相趋。","龙鸾变化异，笙笛音制殊。","物有据其会，感召惊堪舆。","妙看撤真境，态色疑虚无。","问谁始种此，岂自开辟初。","至今阙胜赏，浩劫随荣枯。","儿童候黄堕，捧拾纷筐盂。","熏蒸杂烟煤，缚卖倾江湖。","胭脂蘸罗縠，绛艳生裙襦。","和羹事则已，甘老山中臞。","以兹媚妇女，又可为嗟吁。","夜阑烛烬短，月淡意踌躇。","林逋与何逊，赋咏徒区区。"],"title":"中塘梅林天下之盛也聊伸鄙述启好游者"}
