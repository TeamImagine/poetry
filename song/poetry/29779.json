{"author":"韩元吉","id":29779,"strains":["平平仄仄平平○，仄平仄仄平平○。","平平仄仄平仄仄，仄仄仄仄平平平。","平平○平仄仄仄，平平仄仄平仄平。","仄平平平仄仄仄，仄仄平仄平平平。","○平仄仄仄仄仄，○仄仄仄平平平。","仄平仄仄平仄仄，仄仄仄仄平平平。","平平仄仄平仄仄，平仄平仄平平平。","仄平平仄平○仄，仄仄仄仄平平平。","平平平平仄平仄，仄仄平仄平平平。","平平平平仄仄仄，仄平仄仄平○○。","平平平仄仄仄仄，仄仄仄仄平平平。","平平○平仄仄仄，○仄平○平平平。"],"paragraphs":["官曹簿领无时空，一春蹙蹙尘埃中。","溪南十里岩谷好，俗驾屡整无由穷。","前时相邀雨断道，今时不雨天亦风。","乃知书生不解事，每以悭涩勤天公。","兴来邂逅始一往，相与纵辔随飞鸿。","野棠著子梅杏老，密叶尚带残花红。","峥嵘屋宇吁可怪，无乃开辟烦丰隆。","却寻危径山巉绝，俯仰旷野迷西东。","涓涓寒流滴冰雪，一酌为我凉心胸。","山川何曾岁月计，可怜翠阜纷磨砻。","人生欢笑不易得，此会几许谁能同。","春禽正喧日已暮，叹我归期还匆匆。"],"title":"南岩"}
