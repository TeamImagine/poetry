{"author":"刘敞","id":175452,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["苏侠遗懽小洞庭，高堂殊恨曲池平。","山川满目仍非昔，鱼鸟依人自不惊。","琐细幽花相妩媚，回环流水共澄清。","秋风初足江湖意，不作鲈莼万里情。"],"title":"题溪堂"}
