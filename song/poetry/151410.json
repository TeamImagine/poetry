{"author":"杨公远","id":151410,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["回首明年六十春，依然不改古衣巾。","画图萧洒诗千首，心地通明月一轮。","钟鼎虚名虽是贵，箪瓢陋巷且安贫。","客来问我平生事，宠辱俱无老逸民。"],"title":"次南仲韵"}
