{"author":"晁补之","id":214346,"strains":["平平平平仄，平仄仄平仄。","平平平平仄，平仄仄平仄。","平平平平○，仄仄仄平平。","仄○仄平仄，仄仄○仄仄。","平平仄平仄，平仄仄平仄。","仄平仄平平，平平○仄仄。","平平仄○仄，平仄仄平○。","仄仄平○平，平仄仄仄仄。","平平仄平仄，○仄平仄仄。","平平仄仄平，平仄仄平仄。","仄仄仄平平，仄仄○○仄。","仄○平仄平，平仄平仄仄。","仄○平平平，平仄平仄仄。","仄平仄平仄，仄仄平仄仄。","平平仄仄仄，仄仄○○仄。","平平平仄仄，仄仄仄平仄。"],"paragraphs":["吾庐无余地，文字散堆案。","虽微清溪鹤，蓍画亦幽玩。","高人来何疏，午榻动成鼾。","梦闻足音喜，不待摇枕唤。","居贫少烟火，𫗴食尚须旰。","出门兀何之，踉跄从款段。","吾人古遗隠，凫足闵同患。","负日持献君，狐白不肯换。","商歌叩牛角，长夜安得旦。","飕飗满屋风，黄叶散投幔。","楚屈若灵龟，出处思过半。","所从聊自知，何用詹尹算。","不如天随生，头帻终日岸。","况君击庄缶，一念肠九转。","人方卧大室，子独号其畔。","寒山来助哭，咄尔勿嗟惋。"],"title":"次韵李成季感事"}
