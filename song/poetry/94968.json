{"author":"周文璞","id":94968,"strains":["平平仄平仄平平，仄平仄仄平○平。","仄平平仄仄平仄，○○仄仄平○平。","仄平平○仄平仄，平平仄仄平仄仄。","平平仄仄仄平仄，平仄○平仄平仄。","平仄仄○仄平平仄仄仄，仄仄平平平仄仄，平平仄仄平仄仄。"],"paragraphs":["陈兄榜名不欺斋，不欺本自诚中来。","晚周洙泗汉伊雒，中间此道寒如灰。","不欺斋中一尊酒，兄乎此意差耐久。","真情往往到僮仆，何况亲知与朋友。","君不见汤脱胡桃一语失，此是迂翁年少日，陈兄再拜吾事毕。"],"title":"不欺斋"}
