{"author":"贯休","id":41152,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["常忆双溪八咏前，讲诗论道接清贤。","文欺白凤真难及，药撚红蕖岂偶然。","花湿瑞烟粘玉磬，帘垂幽鸟啄苔钱。","自怜不是悠悠者，吟嚼真风二十年。"],"title":"避地毘陵寒月上孙徽使君兼寄东阳王使君三首 二"}
