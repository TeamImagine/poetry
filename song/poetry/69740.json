{"author":"王炎","id":69740,"strains":["仄平仄平○仄仄，平平○平仄平○。","仄平平仄仄平仄，仄仄平平仄平仄。","○平仄仄平平平，○平平仄平平平。","仄平仄仄○平仄，平仄平○平仄平。","平○○仄仄仄仄，○仄平平平仄○。","仄平平仄平平仄，仄仄平平仄平仄。","仄平仄仄仄平平，平仄仄平平仄仄。"],"paragraphs":["古人牧民如赤子，今人临民用笞棰。","孰知官府本无事，独恨庸人扰之耳。","临邛有客腰铜章，三年为吏先慈祥。","老农共说长官好，桑柘阴中民小康。","公庭闲暇雁鹜散，燕坐胡床清昼长。","拨烦何自文书省，治道由来贵清静。","不须柱下五千言，洙泗六经无猛政。"],"title":"题清江常宰道院"}
