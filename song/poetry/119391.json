{"author":"林希逸","id":119391,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["岸帻冲寒嗅雪花，兴随云远到天涯。","月知玉斧修成近，星伴银潢左界斜。","佳客过从聊把酒，浮生聚散似团沙。","新吟何日重商榷，苦学无功鬓已华。"],"title":"雨山徐总管袖诗见访以道间见梅而作少留一夕次韵为别  其三"}
