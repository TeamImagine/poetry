{"author":"文天祥","id":156412,"strains":["仄仄平平仄仄平，平平仄仄仄平平。","平平平仄仄平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["万里风霜鬓已丝，飘零回首壮心悲。","罗浮山下雪来未，扬子江心月照谁。","祇谓虎头非贵相，不图羝乳有归期。","乘潮一到中川寺，暗读中兴第二碑。"],"title":"至温州"}
