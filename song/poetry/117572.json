{"author":"徐鹿卿","id":117572,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["昔闻鼻祖在扬州，诗句清于玉露秋。","奕世相承忻有后，在家还复胜封侯。","观颐义熟灵龟见，祝寿杯深绿蚁浮。","丹凤休衔丹诏下，黄冠已懒待黄收。"],"title":"酬何学宾  其二"}
