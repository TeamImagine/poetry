{"author":"华镇","id":212183,"strains":["仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["出门四幕云垂地，举目千花雪映天。","况是光阴犹故腊，何妨时日在新年。","不辞登顿行长道，但喜丰穰属大田。","遥羡风流栖枳客，一焚檀篆达诚虔。"],"title":"雪中寄徐主簿"}
