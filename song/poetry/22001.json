{"author":"孙松寿","id":22001,"strains":["仄仄仄平仄平仄，仄平平仄平平仄。","仄平仄仄○？平，○平○仄平平仄。","平平仄仄仄○平，○仄平平○仄仄。","平平仄○○平平，仄仄平平仄平仄。","仄○仄仄平平平，平平仄仄平○平。","○平平仄仄平仄，平平仄仄平平平。","平平仄仄仄仄仄，仄仄仄仄平○平。","仄平平仄平平仄，仄平仄仄平平平。","平平○仄平平仄，仄仄仄仄○平仄。","仄平仄仄仄平平，平平仄仄○平仄。","仄平平○仄平仄，仄平仄仄平平仄。","仄平仄仄仄平平，仄仄平平○仄仄。","○○仄仄平仄平，平仄○平平仄仄。","平平仄仄仄仄平，平平仄仄平平仄。","仄平仄仄平仄仄，仄平仄仄仄仄仄。","平平仄仄平平平，平○仄仄○平平。","仄仄平平平仄仄，仄仄平平仄仄○。","仄平平仄平仄仄，仄○仄仄平平仄，仄平仄仄仄平平仄仄。"],"paragraphs":["造化小儿斲山骨，几年流落蛟龙窟。","太湖一碧浸玻璃，澜吞浪吐穷奔突。","瑰奇未许困泥沙，漂出江皋空{山突}屼。","清寒偃蹇如高人，肯向蓬蒿念埋没。","曩闻上苑饶奇珍，千形万状高嶙峋。","当年搜索困山海，毡包席裹车辚辚。","规模岂但肖五岳，气象直欲凌三神。","一朝胡马窥城下，例随矢石荒荆榛。","怜君分落幽人手，不逐尔辈污尘垢。","首阳寂寞伯夷清，潇湘冷落三闾瘦。","李侯胸中饱云梦，得君不用斯琼玖。","馆之旧隠与周旋，竹士松宾三益友。","相看一洗名利心，眉宇更清元德秀。","君今几世德未衰，霜寒玉立癯而寿。","咄嗟世眼多嗜好，玩形忘理十八九。","奇章所蓄森琅玕，名标甲乙空纷然。","到溉奇礓高崒嵂，一掷徒为负进钱。","石君于汝非不厚，较其所得无何有，愿公世济此君为不朽。"],"title":"赋成都碧鸡坊李氏石君"}
