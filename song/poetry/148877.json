{"author":"方回","id":148877,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平平仄平平。"],"paragraphs":["半年洄溯越江滨，每愧羊裘老富春。","归隠尚能联比长，出游复肯祭行神。","枯肠近饱三爻梦，宿齿宜肩四豆人。","能顾寒斋共芳茗，蠹编时为拂蛛尘。"],"title":"次韵伯田见酬四首  其三"}
