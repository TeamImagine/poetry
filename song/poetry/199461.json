{"author":"丁谓","id":199461,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["日长春老职司闲，纵辔因寻负郭山。","花气半飘青霭外，泉声多在白云间。","香灯肃肃严僧事，钟梵萧萧爽客颜。","坐有诗人樽有酒，拟抛城市宿禅关。"],"title":"游卧龙山"}
