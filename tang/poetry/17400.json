{"author":"白居易","id":17400,"strains":["仄平仄仄仄平平，平仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["谢家别墅最新奇，山展屏风花夹篱。","晓月渐沈桥脚底，晨光初照屋梁时。","台头有酒莺呼客，水面无尘风洗池。","除却吟诗两闲客，此中情状更谁知。"],"title":"奉和思黯自题南庄见示兼呈梦得"}
