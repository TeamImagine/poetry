{"author":"孔武仲","id":200271,"strains":["平平平，平仄仄，仄仄平○仄平仄。","仄仄仄平平，平平仄○仄。","平平仄平○仄平，平○仄平仄平平。","○平平○平仄平，仄平平仄平平平。","平平仄平仄平仄，平仄平○仄平仄。","○平平仄○仄○，仄仄平平平仄仄。"],"paragraphs":["天悠悠，云幂幂，半夜微闻奏笙笛。","烂彩蹙飞仙，鹓鶵戢其翼。","高楼百寻当大途，东临紫垣望青都。","中山黄封倾百壶，五陵豪少来欢娱。","夷门帝家盛游乐，奔走环观溢城郭。","如今官吏横索钱，纵饮谁愁家寂寞。"],"title":"高楼行"}
