{"author":"晁公溯","id":21033,"strains":["平平仄平平，○○仄平仄。","平平仄平平，仄仄仄○仄。","仄平○仄仄，仄仄仄○仄。","平平仄仄仄，平仄仄○仄。","仄平仄○○，仄仄仄平仄。","仄仄平仄○，平平○平仄。"],"paragraphs":["浮云起层阴，空中薄为雾。","檐端雨声寒，客子念迟暮。","祝融如昨日，白帝已更御。","寒声傍络纬，秋意入庭树。","六龙疾其驱，岁月不吾与。","妇子催授衣，荒城闻砧杵。"],"title":"雨"}
