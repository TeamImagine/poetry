{"author":"刘弇","id":209342,"strains":["仄仄仄仄平平平，仄仄仄仄平仄平。","○平○仄仄仄仄，平平仄仄平平平。","平平仄仄平仄○，仄仄仄仄平平平。","仄仄○平仄平仄，仄仄平仄平平平。"],"paragraphs":["畏日赫赫天南隅，漫漫白道盘郁纡。","过蛇摇毒宿莽死，阴崖发赭悬泉枯。","沉迷未省招楚些，激越可是歌吴趋。","目送长云指萋蒨，辙鲋愁绝西江濡。"],"title":"畏日三首  其二"}
