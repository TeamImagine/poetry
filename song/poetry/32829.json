{"author":"陆游","id":32829,"strains":["平仄平平平仄仄，平平平仄仄平平。","仄平平仄仄平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["香碗灰深微炷火，茶铛声细缓煎汤。","百年浮世几人乐，一雨虚斋三日凉。","帘外微风斜燕影，池边残照敛萱房。","纱幮石枕萧然卧，付与今宵幽梦长。"],"title":"西斋雨后"}
