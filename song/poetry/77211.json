{"author":"袁燮","id":77211,"strains":["仄平仄仄○，仄仄仄仄平。","仄仄仄仄仄，仄仄仄仄平。","平平仄？仄，仄平平仄○。","平平平仄仄，仄仄○仄平。","平平仄平仄，仄平平仄平。","仄平仄仄仄，仄仄平平平。","？平平仄仄，平仄○平平。","仄平仄平仄，平平仄○平。","仄平仄平仄，平仄○仄平。","平平○仄仄，仄仄仄仄平。","仄仄○仄仄，○平○仄○。","仄○平仄仄，平仄仄仄平。","平平仄平仄，仄仄平仄平。","平仄仄平平，仄仄平仄平。","仄○仄平仄，平仄○平平。","仄○仄平仄，仄仄○仄平。","○○仄平仄，仄○平平○。","平仄仄平仄，平仄平仄平。","平○仄仄平，仄平平仄平。","仄仄仄仄平，仄○平仄平。","仄仄仄仄仄，○○○仄平。","仄仄仄仄○，仄仄○仄平。","仄平仄仄平，仄仄○仄平。","平平平仄仄，仄仄仄仄平。","仄平仄仄○，仄仄平○平。","平平仄仄平，仄仄平仄平。","平平平平○，仄仄平仄平。","平仄平仄仄，仄平仄仄平。","仄仄仄○仄，仄仄平仄○。","仄仄仄仄仄，平仄仄平平。","仄仄平○平，平仄仄仄平。"],"paragraphs":["寓形宇宙间，所至习乃成。","事以习故熟，艺以习故精。","婴儿始匍匐，习之能自行。","南人初学没，习惯如履平。","承蜩有余巧，解牛新发硎。","是皆习熟故，见者为之惊。","矧惟君子学，吾道深而宏。","欲穷圣贤域，精微故难明。","圣贤与愚鄙，何啻莛与楹。","愚夫堕恶习，自蹈谷与坑。","善恶分舜跖，毫厘当细评。","莫将朱夺紫，无使渭浊泾。","根源见端的，履践严度程。","容貌必齐庄，坐立无倚倾。","视听一于礼，言语纯于诚。","百行孝为本，战战如奉盈。","操行洁冰玉，宇量涵沧溟。","经德岂干禄，为善非近名。","方其学习初，是非交战争。","见义勇必为，有过时自抨。","造次必致察，思虑防始萌。","恶念痛扫除，用力如用兵。","善端谨护持，保己如保城。","新功生者熟，旧习熟处生。","一心湛不挠，四体明且清。","平居寡悔尤，处困心亦亨。","谁知人寰中，有此天爵荣。","嗟予资浅薄，役于蕞尔形。","主宰未纯一，气血时纵横。","岁月不我与，循省敢遑宁。","以习名其斋，为我座右铭。"],"title":"题习斋"}
