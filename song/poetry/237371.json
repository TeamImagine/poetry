{"author":"韩驹","id":237371,"strains":["平平仄平仄，仄○平仄平。","平平平平仄，仄○平平平。","仄仄仄平仄，仄平平仄平。","○○仄○平，仄平平平平。","平平仄平平，平仄仄仄平。","○平仄平仄，○平仄平平。","○平仄仄平，平仄○仄平。","平平○平仄，○平仄平平。","仄平仄平平，仄仄平平平。","平平○仄仄，仄仄平平平。"],"paragraphs":["平湖下明月，湛如奁湿银。","遥怜锺陵客，卧看繁台云。","我欲故山去，向来车已巾。","淹留属中秋，顾愁愁单身。","停杯问青天，谁驾此玉轮。","分光到蓬屋，殷勤月夫人。","张郎嗜读书，占毕闻比邻。","胡为叹今夕，长歌击匏尊。","似君岂终穷，努力逢休辰。","他年和此唱，寄我东南垠。"],"title":"次韵张子文中秋夜月"}
