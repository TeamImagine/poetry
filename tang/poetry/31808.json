{"author":"郑谷","id":31808,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["江国正寒春信稳，岭头枝上雪飘飘。","何言落处堪惆怅，直是开时也寂寥。","素艳照尊桃莫比，孤香黏袖李须饶。","离人南去肠应断，片片随鞭过楚桥。"],"title":"梅"}
