{"author":"刘才邵","id":250741,"strains":["平平平仄平，仄○平仄仄。","○平仄平仄，仄仄仄平仄。","仄○平仄仄，平仄平○仄。","平平仄○仄，仄仄平仄仄。","平平仄○○，平仄平仄仄。","仄仄平平仄，仄仄仄平仄。","仄○仄仄仄，仄仄平○仄。","平平仄平平，平仄平仄仄。","平平○仄仄，平平仄平仄。","平平仄平仄，仄平仄平仄。"],"paragraphs":["萧萧凉气增，发兴殊不恶。","长烟拂秋晕，小雨滑溪涸。","夜长虫语乏，池冷莲衣落。","崇兰媚深静，晚菊甘寂寞。","寒姿晓更鲜，芳气初不索。","譬彼幽闲女，静饰保纤弱。","又如耿介士，逸志卑燕雀。","无心竞纷华，何处生陨获。","知君深悟此，高歌写真乐。","悠然脱尘鞅，寸田本恢廓。"],"title":"次韵陈久道秋雨书事二首  其二"}
