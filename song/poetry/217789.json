{"author":"张耒","id":217789,"strains":["仄仄平平平仄仄，仄平仄仄仄平平。","平平仄仄平平仄，仄平平平仄仄平。","仄仄平平平仄仄，平平平仄仄平平。","仄仄仄仄平平仄，仄仄平平仄仄平。"],"paragraphs":["水国穷冬犹未雪，木牙草色似春余。","医教治嗽停朝饮，目为方眠废夜书。","众醉羞随人鼓舞，天知谁怕鬼揶揄。","久已率野由吾道，又信从来德不孤。"],"title":"十二月十七日移病家居成五长句  其一"}
