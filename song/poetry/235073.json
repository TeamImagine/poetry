{"author":"叶梦得","id":235073,"strains":["仄平仄平平，仄仄○仄平。","○仄仄仄平，○平平平平。","平平平○平，仄仄仄平平。","平仄仄平仄，仄○仄平平。","平平平○仄，仄平平平平。","仄平仄平仄，仄仄平仄平。","仄平仄仄仄，仄仄仄○平。","平平仄仄○，仄仄○仄平。","平平仄平仄，平仄平平平。","仄仄仄仄仄，仄平○平平。","仄平仄平仄，仄仄平平平。","仄仄仄平仄，平仄平○平。","仄○仄仄平，平仄○平平。","平平仄仄平，仄仄○○平。"],"paragraphs":["有山不能归，坐愧三十年。","冠服岂不荣，狙猿强包纒。","惟余缁衣心，未敢忘贤贤。","他日得吾子，匣藏骇龙泉。","衰颓为兴起，此肠宁非天。","羯胡玩兵久，亦悟终好旋。","叩关复请吏，企颈志颇虔。","休兵固有期，抚事犹涕涟。","投怀幸倾泻，知子非寒蝉。","十日对榻语，夜窗了无眠。","贾生侍宣室，趣席方招延。","愿上治安策，何者今当先。","我行返故庐，趺坐看炉烟。","功名会及时，伫子论燕然。"],"title":"与惇立夜话有怀石林复用前韵"}
