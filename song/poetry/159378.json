{"author":"李思衍","id":159378,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["双气光收紫气沈，六丝辔动使华临。","寒生柏府风霜面，清照梅花玉雪心。","一道秋江澄浊浪，千厓晓色破顽阴。","水天霞鹜吟情逸，只恐商家要作霖。"],"title":"寄江西魏按察"}
