{"author":"黄庚","id":160512,"strains":["平平平仄○平平，○仄平平仄仄平。","平仄平平平仄仄，平平仄仄仄平○。","平平仄仄平平仄，平仄○平仄仄平。","仄仄平平○仄仄，平平平仄仄平仄。"],"paragraphs":["频年踪迹堕江湖，三径荒苔忆旧庐。","身老方知生计拙，家贫渐觉故人疏。","松薪拾去朝炊黍，渔火分来夜读书。","怨鹤惊猿应待我，台山何日赋归欤。"],"title":"偶书"}
