{"author":"释居简","id":91045,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["东篱贬剥勿丝毫，著得先生一字褒。","賸馥缅怀彭泽县，落英掩恨楚江涛。","缀团晓露心尤苦，揖逊春风节更高。","不把幽妍酬愤悱，鸾胶弗解续离骚。"],"title":"访菊"}
