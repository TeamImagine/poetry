{"author":"毛滂","id":222557,"strains":["平平平平仄，仄仄仄平平。","仄仄仄平仄，平仄仄平○。","仄平仄平平，平仄平平平。","平平仄仄仄，○仄仄平平。","○平仄仄仄，仄仄仄平○。","平平仄仄平，平仄平平○。","平平平仄仄，平平平仄平。","○平仄平仄，平仄平○○。"],"paragraphs":["娟娟东堂月，瑟瑟北窗风。","半夜渡龙尾，随我藕花中。","径邀此花香，追路溪城东。","溪山久俯仰，临别亦匆匆。","三年虎落槛，一日鸹开笼。","何须见似人，聊作逃虚空。","今宵花亦远，余香归故丛。","殷勤此风月，随我登长虹。"],"title":"解武康县印至垂虹亭作"}
