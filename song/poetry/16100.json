{"author":"仲并","id":16100,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄仄平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["新晴不受短篷遮，系缆持觞一太嗟。","柳岸萧条难驻客，茅檐安稳不如家。","百年有几欲华发，今日无多已暮鸦。","五世乡关泽未斩，欲归心折雁行斜。"],"title":"日暮系舟"}
