{"author":"郑刚中","id":252280,"strains":["平平仄平仄，平仄○平○。","仄仄仄仄○，仄平仄平平。","仄仄仄平仄，平仄仄仄平。","仄平平○仄，平○仄平平。","仄平平平仄，平平仄平平。","平仄仄仄仄，仄仄平仄平。","仄平仄仄仄，仄仄仄平平。","仄仄平平仄，○仄平仄○。","平平仄仄平，仄仄平仄平。","仄平仄仄仄，平仄平平平。","仄平仄？仄，仄仄平○仄。","平平仄○仄，平仄平仄平。"],"paragraphs":["东山有佳处，修竹临沧浪。","上下秀色中，木樨寄孤芳。","玉露后丛菊，先作万蕾黄。","置之婆娑杪，金钉澹荧煌。","或云仙人醉，披披绿罗裳。","随此小珮玦，散落天一方。","我来便酌酒，是否那能详。","但怪秋山老，犹有幽意长。","哦诗未得诗，已照明月光。","乐哉径酪酊，知在夫何乡。","岂非化蝴蝶，以梦栖其旁。","明朝整冠坐，开卷书亦香。"],"title":"小饮木樨花下"}
