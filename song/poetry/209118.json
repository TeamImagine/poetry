{"author":"毕仲游","id":209118,"strains":["仄仄平平平仄平，平平仄仄仄平平。","仄平仄仄平平仄，平平平平仄仄平。","仄仄平平平仄仄，平平仄仄仄平平。","平平平仄平平仄，仄仄仄平平仄平。"],"paragraphs":["晓过东堂探早梅，山翁指处一枝开。","只怜旧路无人到，谁为新诗有意裁。","晚雪欺凌空自怨，春风吹拂似相猜。","更须催问今朝客，有酒有花宜早来。"],"title":"和陈子思舅探梅"}
