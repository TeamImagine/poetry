{"author":"欧阳修","id":79520,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["望海亭亭古堞间，独凭危槛俯人寰。","苦寒冰合分流水，欲雪云垂四面山。","髀肉已消嗟病骨，冻醪犹可慰愁颜。","颍田二顷春芜没，安得柴车自驾还。"],"title":"表海亭"}
