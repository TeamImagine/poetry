{"author":"陈造","id":59398,"strains":["平平仄仄仄平平，仄仄平平仄仄平。","仄仄仄仄平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["何人戴目倚钱神，更问吾徒拂甑尘。","醉缬不供诗客眼，弊裘应笑广文贫。","坐看十日渑为雨，遥想千家桂作薪。","贷子曲身当得句，地炉分施腊前春。"],"title":"酬贾学录韵并送炭"}
