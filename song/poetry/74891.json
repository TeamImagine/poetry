{"author":"赵蕃","id":74891,"strains":["仄仄平平平仄平，平平平仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["夏雨凄凄曾过公，祇今端复是秋风。","青青但保庭前竹，渺渺不悲江上枫。","每忆诵诗头且白，可期频见颊犹红。","陶家九日明朝事，问讯菊篱开几丛。"],"title":"呈寿冈"}
