{"author":"蒲寿宬","id":154900,"strains":["仄平仄平仄，平仄平仄平。","平平仄平平，仄仄平平平。","平○仄仄仄，仄仄平仄○。","平平仄仄仄，仄仄○仄平。","○○仄仄平，仄仄○仄○。","平平仄仄平，仄仄仄仄平。","平仄仄平平，仄平仄平平。","平仄仄仄仄，平仄○仄平。","仄仄仄○仄，平仄平平平。","仄仄？仄仄，平仄平仄仄。","平平仄仄仄，仄平仄○平。","平平？仄仄，平仄仄平平。"],"paragraphs":["别来柳初茁，今见兰吐芳。","懐哉佩兰人，欲制芙蓉裳。","山空蕙帐冷，鹤怨秋夜长。","群峰暮耸峭，蚁梦犹一场。","乘传愧已添，刻意思所偿。","蚩蚩瘴土氓，见此泪欲滂。","针石一时投，若为起羸尫。","常恐二竖黠，神被膏与肓。","欲尽弃其旧，安得师之良。","夜梦毎插羽，飞到琴册旁。","非贪舐鼎事，欲窥枕中方。","缄縢倘寄翼，寛此百回肠。"],"title":"梅阳寄委顺赵君"}
