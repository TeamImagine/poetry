{"author":"方回","id":148603,"strains":["平仄仄仄仄平仄，仄仄仄仄平平平。","仄仄平平仄仄仄，仄仄平仄○平平。","仄仄仄平仄仄仄，平仄平仄平平平。","平仄○仄仄仄仄，平平仄平平仄平。","平平仄仄仄平仄，仄仄仄？平？？。","平仄仄平仄仄仄，仄○仄仄仄仄平。","平平平平？仄仄，仄仄仄仄○平平。","仄平仄仄仄仄仄，平平平仄平平平。","○仄平○仄仄仄，仄平平仄平平平。","仄仄仄仄仄仄仄，平仄仄仄平平平。","○平平仄○仄仄，平平平仄仄仄○。","仄平仄仄仄平仄，仄仄○仄平平平。","平仄仄仄仄仄仄，仄仄平○平平平。","仄仄仄仄○仄平，平平平仄○平平。"],"paragraphs":["丁日释奠集儒士，戊日赛社驩农民。","四海干戈万事革，独此仿佛殷周因。","古礼仅存吏治落，农极憔悴儒尤贫。","章甫行市笑骂众，夫须服田科敛频。","今年五月大霖雨，旧谷已□新□□。","精凿有之敢靳价，万钱不得五斗陈。","青衿生徒□困馁，白首父老空嚬呻。","仲秋甲子雨益甚，山怀河溢阴逾旬。","庭酹坛献想草草，瘠牲酸酒羞明神。","一旦警急盗贼起，生聚未保明年春。","钱塘儿女长市井，书灯耕耒两不亲。","但知佚乐逐浮末，岂料离乱遭风尘。","丁戊二祭实素昧，竞诧潮过天凉新。","肯念道傍横死人，芙蓉金菊迎佳辰。"],"title":"丁戊行"}
