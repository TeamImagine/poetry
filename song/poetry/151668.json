{"author":"何梦桂","id":151668,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄仄。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["地到偏方苦雪霜，苍生寒谷望春阳。","一麾使节来天上，万口行碑在路傍。","里役庄成民弛担，关征法简旅行粮。","祇今骑鹤扬州去，剩得新诗富锦囊。"],"title":"寄王提举"}
