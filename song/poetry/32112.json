{"author":"姜特立","id":32112,"strains":["平平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["吴头楚尾几名邦，公以循良达舜廊。","未把勋庸齐寇邓，直将教化继龚黄。","蠹蠲前政人云乐，最上诸司议曰臧。","只恐周庐赖弹压，芝泥趣召觐清光。"],"title":"通守田太尉生辰二首  其二"}
