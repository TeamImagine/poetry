{"author":"杜甫","id":3885,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["中丞问俗画熊频，爱弟传书彩鹢新。","迁转五州防御使，起居八座太夫人。","楚宫腊送荆门水，白帝云偷碧海春。","报与惠连诗不惜，知吾斑鬓总如银。"],"title":"奉送蜀州柏二别驾将中丞命赴江陵起居卫尚书太夫人因示从弟行军司马佐"}
