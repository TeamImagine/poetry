{"author":"王禹偁","id":177267,"strains":["仄平仄平仄，仄仄平平平。","仄仄仄平仄，平平仄仄平。","仄平○仄○，○仄平平平。","仄仄仄平仄，仄仄平○平。","？平仄平仄，平仄平平平。","平仄仄○仄，仄仄平平平。","仄平○仄平，仄仄仄○平。","仄仄仄平仄，平仄平平平。","仄仄平仄仄，仄○平仄平。","仄仄仄平仄，○○平仄平。","仄仄平仄仄，仄仄平平平。","仄平仄仄仄，仄平仄平平。","仄仄仄平平，平仄平○平。"],"paragraphs":["野蚕自成茧，缲络为山䌷。","此物产何许，莱夷负海州。","一端重数斤，裁染为吾裘。","守黑异华楚，示俭非轻柔。","熏香则无取，风雪曾何忧。","朝可奉冠带，夜以为衾裯。","晏婴三十年，庶几迹相侔。","季子苦貂弊，吾服仍为优。","不耻狐貉者，亦当师仲由。","况我屡迁谪，行将耕故丘。","映发垂鹭顶，植杖昂鸠头。","袖宽可以舞，老农即为俦。","紫绶挂君门，任尔争封侯。"],"title":"黑裘"}
