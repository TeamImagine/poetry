{"author":"李流谦","id":30672,"strains":["平平仄仄○仄平，仄仄仄仄平平平。","平平仄仄○仄○，平平仄平仄仄平。","平平仄仄仄仄仄，仄仄平仄仄仄○。","○平仄仄仄仄仄，仄仄仄仄平平平。","平平仄平○仄仄，仄○仄仄平仄平。","○平仄仄○仄仄，平平仄仄平平○。"],"paragraphs":["云霄自许当比肩，岂料坎𡒄逢针毡。","求鱼乃欲从沮洳，吞舟见之定冁然。","诸生但解笑便腹，好事谁肯与酒钱。","吹寒固自乏暖律，使物又恨无神鞭。","君方踏筵观艳舞，我正闭户甘草玄。","闲忙亦复分苦乐，温醲淡泊无非缘。"],"title":"宋才夫作诗自言作县之况以冷官为可乐戏用韵答之"}
