{"author":"范镗","id":205124,"strains":["平仄仄平平仄仄平仄平平仄，仄仄平平平仄仄。","仄仄平○仄仄平，仄仄平平仄平仄。","平平平仄仄平平，仄平平仄平平平。","平平平仄仄平仄，仄平平仄平平○。","仄仄仄○仄平仄，平仄○平仄○○。","平平平仄仄仄平，仄仄平平仄○仄。","平○仄仄仄平平，仄○仄仄○○○。","仄仄○平仄平仄，平平仄仄平平仄。","仄平仄平平仄仄，仄仄平平仄平仄。","平平仄仄○平平，仄仄平平仄平仄。","平平平仄平平平，仄仄平平仄仄平。","仄○仄仄平平仄，？？仄仄平平平。","仄平仄仄平平仄，仄仄○平○平仄。","？平仄仄仄平平，仄○○平仄○仄。","平平仄仄仄平平，平平仄仄平仄平。","仄平平仄平平仄，仄仄平仄平平平。","仄平仄仄仄平仄，平仄○平平仄仄。","仄○仄仄仄平平，仄仄○平仄平仄。"],"paragraphs":["君不见英江碧落之洞之奇异，览遍堪舆无一二。","乱石丛中孕粹精，万里荒崖启灵秘。","飞来峰喜石玲珑，后人雕琢徂真风。","通天岩穴亦幽敞，有山无水非吾从。","锦石半空杳元迳，泉石犹怜未相应。","星岩山泽本自佳，却被渔人苦深病。","何如此洞妙神工，架空绝壑如长虹。","一水中流抱青碧，群峰掩映迷仙迹。","巨灵擘开神禹凿，怪石崆峒翳寥廓。","云华缥缈闻箫笙，宝室光腾下鸾鹤。","初疑河汉通天阍，欲泛星槎一问津。","又如悮入桃源浒，□□恐有先秦民。","我生僻性耽奇特，每遇胜游兴增逸。","□来得此慰初心，积虑沈疴恍如失。","吴罗二子亦豪英，溪头饮我双玉瓶。","醉来晞发云霜外，一笑林壑生秋声。","洞天福地遍天下，蓬岛三山终幻化。","会当八极恣神游，小作行窝驻吾驾。"],"title":"书碧落洞"}
