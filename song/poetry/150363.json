{"author":"牟𪩘","id":150363,"strains":["仄平仄仄仄仄仄，仄仄平平仄仄平。","仄仄平平平仄仄，平平平仄仄平平。","仄平平仄仄平仄，仄仄平平仄仄平。","仄仄平平平平仄，仄平平仄仄平平。"],"paragraphs":["本翁十载郡博士，司铎官清亦未迟。","暂屈吴淞湖海气，来看陈桧雪霜姿。","近家聊喜片帆稳，远业当为万里期。","老我柴扉看岑寂，不妨时寄昼溪诗。"],"title":"饯陈正则学录长城"}
