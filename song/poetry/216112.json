{"author":"张耒","id":216112,"strains":["仄平平平仄平平，○仄○平仄仄平。","平平仄仄仄仄仄，○○仄仄平平平。","仄平○平仄平仄，平平仄○平○仄。","○平仄平○仄平，仄仄仄○平平平。"],"paragraphs":["北风黄云卷飞沙，吹暗长安百万家。","温炉对酒慎勿出，且看酒面生浮花。","我为吟诗说云梦，荆江洞庭方汹涌。","吟成饮君三百杯，莫学雪中馿酸哀。"],"title":"大风与杨念三饮次作此"}
