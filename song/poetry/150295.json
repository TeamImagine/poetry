{"author":"牟𪩘","id":150295,"strains":["平平平平仄仄仄，仄仄平平○○仄。","平仄○仄仄仄仄，仄平仄仄○平仄。","平平仄仄仄仄平，仄仄平平平仄仄。","仄仄仄仄仄仄平，仄仄仄平仄仄仄。","○平仄仄○平仄，仄仄仄仄平平仄。","仄平仄平仄仄平，平仄平平平仄仄。","平平仄仄○○仄，仄平仄○仄平仄。","○平仄平平平○，平平仄仄仄平仄。","○仄○平仄仄平，仄平平平仄平仄。","平平仄仄平仄仄，平平仄仄仄仄仄。","仄○平仄仄平平，仄○平平仄仄仄。","仄○○仄平仄平，○仄平○仄平仄。"],"paragraphs":["南湖山人小戏剧，夜半钧天闻拊击。","音节疏宕凤起舞，至今笋簴遗枞业。","君来访古用此时，地老天荒何处觅。","矻矻渡尽涧与冈，确荦径微予趾棘。","重华忽已三千载，凤鸟一去无消息。","石兮石兮奈尔何，搔首湖滣徒伫立。","群仙拍手相劳苦，但知簸空吸寒碧。","殷勤问翁今何如，方瞳炯炯映丹颊。","颇记三生石上无，读书双趺雨苔涩。","归来举似翁一笑，飞鸿踏雪那可忆。","子其为我谢群仙，不妨天游复八极。","袖中行记真画图，留向人间作奇特。"],"title":"凤凰山涧石图"}
