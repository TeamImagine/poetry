{"author":"张耒","id":216081,"strains":["平平仄平○仄仄，仄平仄仄平平仄。","平仄平平平仄平，平平仄仄○仄平。","平平平平仄平仄，仄仄平平仄平仄。","平平仄平平仄平，平平仄仄平平平。"],"paragraphs":["山边白云闲不扫，庙前土马荒春草。","山下松花龙甲光，东风古柏吹煖香。","朝霞为裳水为佩，守庙千年老龙在。","清风扫堂神暮还，山头月出溪潺潺。"],"title":"女几祠下"}
