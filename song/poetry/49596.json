{"author":"杨万里","id":49596,"strains":["平平平仄仄○仄，○仄平平仄○仄。","仄仄平平仄仄○，平平○仄仄仄平。","仄平仄仄仄○仄，仄仄平平仄仄仄。","仄平仄仄仄仄平，平平平仄仄仄仄。","仄○平仄平仄平，仄平仄平平仄平。","仄仄平仄仄仄平，平平仄仄仄仄○仄平。"],"paragraphs":["吾州佳士子王子，深入黄茅作从事。","捧檄还家侍老亲，端能过我诵近文。","问渠鹗表几张纸，笑道孤寒那得此。","老夫已把钓月竿，安能为子插羽翰。","似闻融水新二天，外台使星俱好贤。","愿子西去早着鞭，归来荐墨满袖犹未干。"],"title":"送王子林节推归融州"}
