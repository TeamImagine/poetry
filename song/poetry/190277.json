{"author":"韦骧","id":190277,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","平平仄仄平平仄，平仄平平仄仄平。","仄仄平仄仄平仄，仄平平仄仄平平。"],"paragraphs":["区区贱质耻无闻，深荷明公曲爱存。","谈席方忻接余论，诗筒多谢遗佳言。","辞源浩若江河泻，文意过于布帛温。","听狱平反愿承教，异时安敢议高门。"],"title":"谢董都官见寄"}
