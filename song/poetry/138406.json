{"author":"王义山","id":138406,"strains":["仄仄平平仄仄平，仄平平仄仄平平。","仄平平仄平平仄，平仄仄平平仄平。","平平平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["木曳斜晖抹淡红，薄窗微惹一帘风。","水如银样浸新月，山耸翠标撑碧穹。","天为骚人开眼界，酒寻好句入杯中。","兴来点检江山罢，顷刻阴晴笑化工。"],"title":"斋居杂兴  其四"}
