{"author":"牟𪩘","id":150345,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄仄平。"],"paragraphs":["扬鸾设醴奏丝桐，九日台头咏渚鸿。","宣远风情虽旷代，渊明霜气直横空。","卧龙自命初非过，戏马当时未足雄。","莫笑东篱太岑寂，南山长在醉醒中。"],"title":"和陈无逸九日  其一"}
