{"author":"韩驹","id":237039,"strains":["平平仄仄仄，平仄平平仄。","仄平仄仄平，平仄平仄仄。","仄仄平仄平，仄仄平平仄。","平仄仄仄？，平仄仄仄仄。","仄○仄平○，仄仄平平仄。","○○仄仄○，仄仄仄仄仄。","平平平仄○，仄仄平仄仄。","○平仄平平，仄仄平仄仄。","平平仄平平，平平仄平仄。","平平○平仄，平平仄平仄。","仄平仄平平，仄仄仄平仄。","平平仄平平，仄仄仄仄仄。","仄平仄仄仄，平平仄○仄。","仄仄仄平平，平平○仄○。","平平仄仄平，仄仄仄平仄。","仄平仄○仄，平仄仄平仄。","仄平仄仄平，仄仄○仄○。"],"paragraphs":["莼丝化盐豉，槐叶资新面。","岂知苦竹萌，风味常独擅。","昔我居锦城，屡吃田家饭。","扶杖自入箐，煨此犊角茧。","后参鹤林禅，馈我桑门馔。","烝烝沸鼎中，乱下白玉片。","惟无他物乘，始觉真味现。","三年客东都，锦箨宁复见。","千金洛阳来，惟充大官膳。","前时过君食，欣逢故人面。","那知列仙臞，已杂蒯通隽。","吾宁饱甘肥，愤咤那忍咽。","请归谓主孟，厨人后当谏。","苦苣杂嘉蔬，沉香和甲煎。","柯亭既误椽，画障或遭练。","古来可叹事，千载寄明辨。","作诗吊箨龙，助子当食叹。"],"title":"答蔡伯世食笋"}
