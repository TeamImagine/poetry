{"author":"张耒","id":217841,"strains":["仄平○平平仄仄，仄平平仄平平仄。","平平仄仄平仄○，○仄平平仄○仄。","仄平仄仄仄仄○，平仄平仄平仄仄。","平仄平平平仄平，仄仄平平仄平仄。"],"paragraphs":["十夫操戈群入市，市人奔走争逃死。","鸡飞犬逝闾里空，攘夺金珠虏妻子。","世人恶盗恐不深，真不为盗能有几。","何况蚩蚩田野人，欲使饥寒不为此。"],"title":"有所叹五首  其一"}
