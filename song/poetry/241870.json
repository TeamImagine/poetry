{"author":"周紫芝","id":241870,"strains":["平平仄仄平平平，平平仄仄平平平。","平平○仄仄仄仄，平仄仄平平仄○。","仄平仄平仄○仄，仄仄平仄○平平。","平○平平仄仄仄，仄仄仄平平仄平。","平平仄仄仄平仄，仄平仄仄○平平。","平平仄○○仄仄，仄仄平仄平○○。","平平仄仄仄仄仄，仄仄仄平平仄平。","平平仄仄仄仄仄，仄仄仄仄平平平。","仄○平平仄平仄，仄仄仄平平仄平。"],"paragraphs":["东堂坐甑遭炊蒸，西檐烈日方腾腾。","炎官张伞火渐炽，乌豕渡河云不兴。","五官大夫有遗种，十八公自分云仍。","羲和挥戈不可却，郢匠剪毛归作棚。","南风飒瑟出余韵，怒龙奋迅苍髯升。","香来鼻观过一雨，便恐冰麝终难胜。","天公割此一席地，付与老翁来曲肱。","何时快著短齿屐，信手自把南山藤。","卧听松风满山雨，去作水边岩下僧。"],"title":"剪松毛小栅以诗落成"}
