{"author":"韦庄","id":33276,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["钱塘江尽到桐庐，水碧山青画不如。","白羽鸟飞严子濑，绿蓑人钓季鹰鱼。","潭心倒影时开合，谷口闲云自卷舒。","此境只应词客爱，投文空吊木玄虚。"],"title":"桐庐县作"}
