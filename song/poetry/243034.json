{"author":"李纲","id":243034,"strains":["仄仄仄平仄，仄平仄仄○。","仄○仄平平，仄仄○平平。","平仄仄○仄，仄仄平平平。","平仄平○仄，○仄○平平。","仄仄○平仄，平○仄平平。","仄○平仄平，仄仄○○平。","平○仄○仄，平平仄平平。","仄平平仄平，仄仄平仄平。","？仄仄平仄，平平仄平平。","平平仄仄仄，○○平平平。","平○仄仄○，仄仄仄仄平。","仄平仄仄仄，仄仄平平平。","仄平仄平仄，仄仄○平平。","平平仄仄仄，仄仄平平平。","○○仄平仄，平平仄平平。","平平平仄仄，仄仄平仄平。","平仄仄平仄，○平平仄平。","仄○○仄平，仄仄平仄平。","仄仄平仄○，平平仄○平。","平平仄仄仄，○仄平仄平。","仄仄仄平仄，平仄平平平。","平○仄○仄，？仄平平平。"],"paragraphs":["画史古多有，李生独宝传。","譬犹古人书，墨妙称诚悬。","尤物世难蓄，变化登云天。","流落人间者，遗迹犹绵绵。","此本更奇绝，髙深自山渊。","想当槃礴时，舐笔应如椽。","楼观抱空曲，林芿霭层巅。","屹然岩石姿，润比金玉坚。","倏忽变寒暑，霏微起云烟。","髙堂寓远目，如堕嵩华前。","回观旧所藏，一一可弃捐。","乃知盖代手，笔力能旋干。","众工画山水，意匠劳雕镌。","惟兹得简易，大巧初天全。","鉴裁有精识，丹青孰争先。","何须嫫姆丑，始辨西施妍。","嗟我性迂拙，漂流方隐鄽。","幸从长者游，坐使伊郁宣。","啸咏图史间，髙台谢牵挛。","新诗与妙画，更使穷钻研。","愧乏色丝句，为续金声篇。","端思画中趣，秪欲休林泉。"],"title":"次韵和虞公明察院赋所藏李成山水"}
