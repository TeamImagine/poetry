{"author":"孔武仲","id":200751,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平平仄仄。","仄仄平平平仄仄，仄平平仄仄平平。"],"paragraphs":["秋空雨过一掀帘，万象森森夜气严。","皓露滴人珠满袖，金风吹月鉴开奁。","荒阶蟋蟀动相感，大海虬龙方退潜。","物理穷通何足叹，试开阊阖问洪纤。"],"title":"秋夕感怀"}
