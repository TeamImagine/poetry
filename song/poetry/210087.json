{"author":"秦观","id":210087,"strains":["仄平平平平，仄仄仄○仄。","仄仄仄平仄，仄○○平仄。","平平仄○仄，平仄仄平仄。","仄仄仄仄平，○仄仄平仄。","平○仄仄仄，仄仄仄平仄。","仄仄○仄平，仄仄○○仄。","平平平仄仄，平仄仄○仄。","仄平平仄仄，仄仄仄仄仄。","仄平仄仄平，仄仄○仄仄。","平平平仄平，仄仄○平仄。","平平仄平平，仄仄仄仄仄。","平平平仄○，仄仄仄仄仄。","平仄○○○，平仄○仄仄。","平仄仄仄平，仄○平平仄。"],"paragraphs":["野人无机心，触事少防卫。","所至辄酣寝，屡堕穿窬计。","孤亭夜深墨，风死雨初霁。","有盗穴壁来，攘取逮衾袂。","微思不敌怒，弱力鼓虚锐。","起搏且复呼，可否难量势。","谁云同室鬭，函丈莫相继。","两奴眠牖旁，矫首但睥睨。","弃之倚柱休，盗亦从此逝。","惭无牛缺贤，幸脱燕人毙。","亡弓岂须求，失马不必涕。","黎明成感叹，事往若异世。","良贾号深藏，无阂称善闭。","君子勿我夸，得丧求无际。"],"title":"东城被盗得世字"}
