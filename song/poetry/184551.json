{"author":"范纯仁","id":184551,"strains":["仄仄仄平仄，平仄平平平。","平平仄平平，仄仄仄仄平。","平平仄平平，仄仄平平平。","仄仄仄平仄，仄仄平仄平。","○平仄仄仄，仄仄○仄平。","仄平仄平平，平仄平○平。","平平仄平仄，仄平仄平○。","平平仄平平，平仄平○○。","仄仄仄平平，平○仄平平。","平平仄仄平，仄仄仄仄平。","平平仄○仄，平仄仄平平。","仄仄平仄仄，○平？平平。","仄仄仄平仄，仄仄平平平。","平平仄○仄，仄平仄平平。","平仄仄○仄，平仄平平平。","平平仄仄仄，平仄平○平。","平平仄平仄，仄仄○○平。","平仄仄仄仄，仄仄仄仄平。","仄○仄平平，仄平平仄平。","仄仄仄平平，仄平仄平平。","仄仄仄仄仄，仄仄○平平。"],"paragraphs":["季夏德阳盛，炎赫恢洪𬬻。","俄然积阴来，直掩造化枢。","蒸云满乾坤，澍雨倾江湖。","昼夜不停洒，动植宁得苏。","深虞垫地轴，遂恐沈日车。","火官弛权纲，朱鸟忧沾濡。","薰风阜民物，反逢怒飚驱。","川盈浩无津，龙卧埋深淤。","晦雾拥城门，惊澜起康衢。","虽经禹力勤，尚畏赤子鱼。","丛兰委泥滓，祥木掩蒿芜。","罅漏生广厦，浸淫矧吾庐。","涩藓上明镜，蠹腐盈缣书。","墙茨渐衣绣，网虫竞缨珠。","螺蚓恣缘绕，蛙黾争讙呼。","幽人志自苦，阴处情难舒。","忧颓讵安席，避溺思乘桴。","安得赤帝悟，却使政令敷。","尽屏沴祲昏，大明升震隅。","六合仰清光，九州免沦胥。","四序各有主，一物长欢娱。"],"title":"久雨"}
