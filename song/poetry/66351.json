{"author":"楼钥","id":66351,"strains":["仄平仄平平，平平仄平平。","平仄平仄仄，仄仄仄仄○。","平仄平仄平，仄仄○平平。","平仄仄仄平，仄仄仄仄平。","仄平仄仄○，仄平○仄平。","仄仄仄平仄，仄仄○仄平。","仄仄仄仄仄，仄平○仄平。","仄平仄平平，仄仄平仄平。","仄仄平仄平，仄仄平仄平。","仄仄仄平仄，平平○平平。","仄平平平仄，仄仄仄仄平。","仄平仄平仄，仄平平仄平。","平○平仄仄，仄仄仄仄○。","平仄仄仄仄，仄平仄平平。","仄仄仄平仄，○平○○平。","平仄仄仄仄，平仄○平平。","平仄仄仄平，平仄仄仄平。","○平仄平平，仄仄平平平。","平平○仄仄，平平○仄平。","仄平仄仄仄，仄平仄○○。"],"paragraphs":["去年送君来，今年送君归。","君善全去就，我独念别离。","君是忠孝家，袭紫传金龟。","门户二百年，所寄在一夔。","少年便老苍，况今更险夷。","不独妙言语，理窟深莫窥。","健笔照手泽，典刑从可知。","向来御祥琴，欲把江海麾。","促召归旧班，退食方委蛇。","世事等飘瓦，人情叹燃萁。","向非浑金质，百炼岂不衰。","浩然赋归欤，洁身而去之。","为僚曾未几，弃我忽若遗。","君既弃我去，谪仙复追随。","陡去二良友，掺袪重分岐。","前别易再会，今见当何时。","才具素绝伦，涵养日以滋。","且为牧严陵，赤手摩疮痍。","归来应不晚，青毡当属谁。","愿君厚自爱，岁寒尚相期。"],"title":"送钱伯同寺丞守严陵"}
