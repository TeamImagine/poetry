{"author":"常挺","id":133335,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄平平平。"],"paragraphs":["想庵住世大玲珑，脱壳谁知脱屣同。","现相维尘非是病，到头法喜本真空。","一尘顿灭灵台上，万劫都销烈焰中。","从此尺丘藏卵塔，白云流水任西东。"],"title":"挽想庵和尚"}
