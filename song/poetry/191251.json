{"author":"韦骧","id":191251,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["浅雪初成玉石灰，冒寒拥腋上层台。","那嗟晚景催人老，且喜新春入手来。","戢戢庭萱芽始迸，娟娟池柳眼先开。","却□疏骋南湖辙，坐想高谈肠九回。"],"title":"又和"}
