{"author":"黄庭坚","id":207690,"strains":["平平平平仄仄仄，平仄平平平仄仄。","平平仄仄仄仄平，○仄○平仄平仄。","平平仄仄仄仄平，仄平仄○平仄○。","仄仄○○平仄仄，仄仄平平仄平仄。","平平平仄仄仄平，仄平平仄仄仄平。","仄平平仄仄仄仄，平○仄仄平平平。","仄平仄仄平平仄，平仄仄平仄仄平。","平平仄仄平平仄，仄仄○平仄仄平。","仄平仄平仄平仄，仄仄○○仄仄平。","平平仄仄平平仄，仄仄○○仄仄平。"],"paragraphs":["韩生高才跨一世，刘项存亡翻手耳。","终然不忍负沛公，颇似从容得天意。","成皋日夜望救兵，取齐自重身已轻。","蹑足封王能早寤，岂恨淮阴食千户。","虽知天下有所归，独怜身与哙等齐。","蒯通狂说不足撼，陈豨孺子胡能为。","予尝贳酒淮阴市，韩信庙前木十围。","千年事与浮云去，想见留侯决是非。","丈夫出身佐明主，用舍行藏可自知。","功名邂逅轩天地，万事当观失意时。"],"title":"韩信"}
