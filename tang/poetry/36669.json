{"author":"陈陶","id":36669,"strains":["仄平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["凤皇城里花时别，玄武江边月下逢。","客舍莫辞先买酒，相门曾忝旧登龙。","迎风骚屑千家竹，隔水悠扬午夜钟。","明日又行西蜀去，不堪天际远山重。"],"title":"夜别温商梓州"}
