{"author":"刘筠","id":200141,"strains":["仄平平仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["黍盘交荐藏烟日，丝雨微沾解禊辰。","家有秋千怜月夕，户垂杨柳庆芳春。","波浮素卵祥兰馥，垄戏名翚瑞麦新。","千里神畿多胜赏，熙熙胥会可封民。"],"title":"奉和圣制寒食五七言二首  其二"}
