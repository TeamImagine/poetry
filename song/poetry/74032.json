{"author":"赵蕃","id":74032,"strains":["仄仄平平仄，平平仄仄平。","平平仄平仄，仄仄仄平平。","平仄平平仄，平平仄仄平。","仄平平仄仄，仄仄仄平平。"],"paragraphs":["客里仍为客，天边懒问天。","春风几经历，老病一蹁跹。","君句真严律，侬诗但散禅。","锦囊如许借，不惮手亲传。"],"title":"移官巴陵行有日矣书呈唐德舆程士和梁和仲于去非段元衡邢大声七首  其六"}
