{"author":"朱继芳","id":131517,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["古寺沉沉昼日长，泠然清响发僧房。","昭君别去颜如玉，苏武归来鬓已霜。","山水无端言尔志，炭冰何事置吾肠。","老来却爱虚檐外，雨滴梧桐一味凉。"],"title":"听白云寺清师琴"}
