{"author":"姜夔","id":83795,"strains":["平平仄仄平仄仄，○平平平仄平仄。","仄平仄仄平平平，平仄○平仄平仄。","平平仄仄○平平，平平仄平○仄○。","仄平仄仄平仄仄，仄仄平平平仄平。","仄平仄仄○平仄，平仄平平平仄仄。","仄仄○平仄仄平，仄平仄仄平○仄。","仄平仄仄○平平，仄仄平仄平平平。","平平仄仄平仄仄，仄仄仄平平仄○。","平仄○平平仄仄，仄平○仄平平仄。","平仄仄平仄平仄，仄仄仄平平仄仄。"],"paragraphs":["淮南雪落云绕戍，王郎鸣鞭猎狐兔。","问君本是山阴人，何不扁舟剡溪去。","人生乐事将无同，知君此心如太空。","只今去踏龙尾道，也似寒江蓑笠翁。","鉴湖一曲荷花浦，君不归来花有语。","旧宅应添竹几竿，到家不觉秋如许。","十年雪里看淮南，聚米能作淮南山。","筹边妙处须急吐，政自不容修竹间。","人道长江无六月，日光正射青芦叶。","何以赠君濯炎热，雪即是诗诗是雪。"],"title":"送王孟玉归山阴"}
