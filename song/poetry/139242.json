{"author":"陈著","id":139242,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["翳日腥云澒洞尘，是虽天做亦由人。","难禁老泪如囚楚，忍托空言写过秦。","风雪正培阳气脉，山林幸有岁寒身。","功名已付无何有，要及余光耕富春。"],"title":"次韵梅山弟感时"}
