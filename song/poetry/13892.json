{"author":"宋祁","id":13892,"strains":["仄仄平平仄仄平，平平平仄仄平平。","平平仄仄平平仄，平仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["横步文林二十春，华颠初得半通纶。","江边又濯沧浪水，堂上宁招肮脏人。","未分尘缨惭蕙帐，不缘羊酪弃羹莼。","思家夕梦还都信，并附秋波六六鳞。"],"title":"送黄灏"}
