{"author":"徐照","id":80274,"strains":["平仄平平仄，平仄仄仄仄。","仄平仄平平，仄仄平平仄。","仄平平仄平，仄仄仄平平。","平平○仄平，仄平仄平○。","平仄仄仄仄，仄平仄平仄。","仄平平仄仄仄平，平仄仄○平仄○。"],"paragraphs":["年半为郎妇，郎去戍采石。","又云戍濠梁，不得真消息。","半年无信归，独自守罗帏。","西风吹妾寒，倩谁寄郎衣。","姑老子在腹，忆郎损心目。","愿郎征战早有功，生子有荫姑有封。"],"title":"征妇思"}
