{"author":"释居简","id":91360,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄平平。","仄仄仄平平仄仄，仄平平仄仄平平。"],"paragraphs":["可能无地著蒲团，自把行藏一破颜。","试问飞来华表柱，何如生入玉门关。","角才扣罢寻烟棹，馿倒骑归看华山。","处士故庐霜月古，欲将全璧伴东还。"],"title":"怀归四首  其三"}
