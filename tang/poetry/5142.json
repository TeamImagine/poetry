{"author":"皇甫冉","id":5142,"strains":["仄仄平平平仄平，平平平仄平○平平。","仄平仄平平仄仄，仄平平平仄平○。","仄○仄仄平平仄，平仄平○○平仄。","仄仄平平仄仄平，平平仄仄平平仄。","平仄仄，平仄平，平仄仄，平平平。","平○仄平仄仄仄，仄仄仄平平○平。","平平仄仄平平仄，平仄平平仄平仄。","仄○仄仄○仄平，仄仄平平仄○仄。","仄平仄仄仄平平，仄仄平平仄仄平。","○仄○平○仄仄，仄平？平平平○。"],"paragraphs":["寺有泉兮泉在山，锵金鸣玉兮长潺潺。","作潭镜兮澄寺内，泛岩花兮到人间。","土膏脉动知春早，隈隩阴深长苔草。","处处萦回石磴喧，朝朝盥漱山僧老。","僧自老，松自新，流活活，无冬春。","任疏凿兮与汲引，若有意兮山中人。","偏依佛界通仙境，明灭玲珑媚林岭。","宛如太室临九潭，讵减天台望三井。","我来结绶未经秋，已厌微官忆旧游。","且复迟回犹未去，此心秪为灵泉留。"],"title":"杂言无锡惠山寺流泉歌"}
