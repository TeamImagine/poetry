{"author":"王十朋","id":22499,"strains":["仄仄仄平平，仄平平仄仄。","仄仄仄平仄，仄○平仄仄。","仄平平仄平，仄○仄○仄。","平平仄仄仄，仄仄仄平○。","仄仄仄平平，仄平平仄仄。","仄平仄仄仄，平仄平仄○。","仄仄仄仄仄，平仄仄平仄。"],"paragraphs":["直道疾伊优，壮怀增靡曼。","海上豕方牧，夜中牛屡饭。","半生营一名，偃蹇未如愿。","青铜忽自照，白发已堪叹。","斥鷃适蓬蒿，大鹏抟九万。","物情贵得所，奚用求自献。","富贵似可喜，贫贱亦何怨。"],"title":"和韩秋怀十一首  其三"}
