{"author":"毛滂","id":222555,"strains":["仄仄仄仄○，仄平平仄仄。","仄○仄仄仄，仄仄仄平仄。","○平仄仄仄，仄仄仄仄仄。","仄平仄仄仄，平平○平仄。","仄仄平仄平，○平仄平仄。","仄平○平平，仄仄仄平仄。","平平仄平平，仄仄仄○仄。","仄○○仄仄，仄仄仄○仄。","○平仄仄平，仄仄仄○仄。"],"paragraphs":["老火尚偃蹇，稚金殊踧踖。","雨如甑笠汗，但作气蒸赫。","思君屡欲往，露顶不可帻。","坐怀屋漏下，蜗牛颇争席。","屋漏人自佳，泥沙卧圭璧。","我衰了无营，饱睡梦书策。","家贫苦无书，岂复有漂麦。","不了汤饼事，可致万钱客。","正须裹饭来，濯足水三尺。"],"title":"暑雨蒸溽奉王元规学士"}
