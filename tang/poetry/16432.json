{"author":"白居易","id":16432,"strains":["仄平平仄仄平平，平○平平○仄平。","平平仄仄平平仄，仄仄平平仄仄平。","仄仄仄平平仄仄，平平○仄仄平平。","仄平仄仄平平仄，仄仄？○仄○平。"],"paragraphs":["我嗟身老岁方徂，君更官高兴转孤。","军门郡合曾闲否，禹穴耶溪得到无。","酒盏省陪波卷白，骰盘思共彩呼卢。","一泓镜水谁能羡，自有胸中万顷湖。"],"title":"酬微之夸镜湖"}
