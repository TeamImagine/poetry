{"author":"王奕","id":140005,"strains":["仄平仄平仄，平○平仄平。","平仄仄平平，仄仄平仄平。","仄平平平仄，平仄平○平。","平仄仄仄仄，？平仄平平。","仄仄仄仄仄，仄仄仄仄平。","仄平○仄仄，平仄平○平。","平仄仄仄仄，平平仄平平。","仄仄仄平仄，仄平平仄平。","○平仄仄仄，平○平平平。","○平仄仄平，仄仄平仄○。","平平平仄仄，平仄平平平。","仄仄仄平仄，仄仄○平平。","平平仄○仄，平仄仄平平。","仄仄平仄仄，仄平仄平平。","平仄仄仄仄，仄仄仄仄平。","仄仄仄平仄，仄平仄平平。","平平仄平仄，平平仄平平。","平平仄仄仄仄○，平平仄仄平平平。","仄平平仄仄仄仄，○平平仄平平○。","仄仄○仄○仄仄，仄○平仄平仄平仄○仄仄。","○平仄仄○仄仄，仄仄仄仄平仄平平平。"],"paragraphs":["我来拜邹鲁，舟过歌凤台。","登峄仰东蒙，自谓高矣哉。","及登东山顶，天级真难阶。","河渎走罅漏，嵪陵塌埏垓。","己大物自小，夙学得所谐。","圣贤分地步，高下随其材。","于道既有觉，沿崖剔碑苔。","七十二君者，谬迷良可哀。","王侯哄蚁穴，休王滋无涯。","三千六百期，治忽知几回。","悠哉身后史，聊尔生前杯。","大块囿躯壳，客气行风雷。","神功一收敛，非去亦非来。","试出亭毒表，岱峰赤微埃。","安得铁柄帚，埽尽兀突堆。","上下一无极，释然畅虚怀。","平明下山去，天门挂芒鞋。","金童玉女夹道迎，鸾铃凤翟红云开。","道逢明复与守道，拊肩携手歌崔嵬。","谓予如欲看白日，请骑黄鹄同上无色空界外。","苍梧帝子正与彼，倏忽混沌高卧真蓬莱。"],"title":"和元遗山太山古句"}
