{"author":"方一夔","id":152301,"strains":["仄仄平平仄仄平，平平仄仄仄平平。","平平仄仄仄平仄，平仄平平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["白藕花残暑气收，凭高更欲上层楼。","蒹葭淅沥水天晚，禾黍高低风雨秋。","鸡瓮豕零更佐使，狗屠狐叫或王侯。","世间万事祇如许，莫把闲愁枉白头。"],"title":"秋晚杂兴"}
