{"author":"王叡","id":1032,"strains":["仄平平平平○仄仄，平平仄平平平仄仄。","平○仄仄平平仄○，平平○仄平○平仄。","○仄○平平平仄仄，○平○仄平平平仄。","平平仄仄平平仄平，平仄平平平仄平仄。","○平平仄仄平仄，仄仄平○仄平仄。","仄平平仄平仄平，平仄平平仄平仄。"],"paragraphs":["浊波洋洋兮凝晓雾，公无渡河兮公苦渡。","风号水激兮呼不闻，提壶看入兮中流去。","浪摆衣裳兮随步没，沈尸深入兮蛟螭窟。","蛟螭尽醉兮君血干，推出黄沙兮泛君骨。","当时君死妾何适？遂就波澜合魂魄。","愿持精卫衔石心，穷取河源塞泉脉。"],"title":"相和歌辞 公无渡河"}
