{"author":"文天祥","id":156645,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平平仄，平平仄仄仄平平。"],"paragraphs":["亦知戛戛楚囚难，无柰天生一寸丹。","铁马行鏖南地热，赭衣坐拥北庭寒。","朝餐淡薄神还爽，夜睡崎岖梦自安。","亡国大夫谁为传，祇饶野史与人看。"],"title":"己卯十月一日至燕越五日罹狴犴有感而赋  其五"}
