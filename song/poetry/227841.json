{"author":"释德洪","id":227841,"strains":["仄仄仄仄平，仄仄仄平仄。","平仄仄仄仄，仄仄仄平仄。","平仄仄平仄，仄仄仄仄仄。","○平仄仄○，平仄平仄仄。","平平仄平仄，仄仄仄平仄。","平○仄平平，平仄仄仄仄。","仄平平仄平，仄平平平仄。","仄仄仄仄仄，平平平仄仄。","仄仄仄平○，平仄仄仄仄。","平平仄平仄，仄仄平平仄。","平○仄仄仄，平仄○仄仄。","平○仄仄平，仄仄仄仄仄。","仄平仄仄平，仄仄仄平○。","平平平仄平，仄平平○仄。","平平○仄仄，仄仄仄平仄。","平平仄○仄，仄平仄仄仄。","平平仄平平，仄仄仄仄仄。","仄平仄仄仄，○仄仄平仄。","仄平仄平平，仄仄仄仄仄。","仄仄仄仄仄，仄○仄平仄。"],"paragraphs":["一昨海外归，尽见故山侣。","夫子独未见，梦想识风度。","今日复何日，乃获抵掌语。","犹疑是梦中，惊定无所睹。","欣然诵新句，句法杂今古。","初如涉微波，沙石俯可数。","忽惊锋刃攒，凛然为毛竖。","可读不可识，森严开武库。","百态出俄顷，春破赖缀补。","词高殆天得，那借江山助。","人间有此客，而使衣涴土。","君看绛阙姿，矫不受控御。","大言蠢上商，坐此得龃龉。","天公聊戏之，一官良蹇寓。","天风吹绿鬓，醉眼盖寰宇。","阎浮一沤耳，是身等唾雾。","功名付揶揄，富贵我剧具。","道山弱水上，凝睇隔烟雨。","夜晴觉天多，月好笑起舞。","引手挽醉袂，恐骑紫云去。"],"title":"见蔡儒效"}
