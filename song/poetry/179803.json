{"author":"王安石","id":179803,"strains":["平平仄仄仄，仄仄平仄仄。","平平仄仄仄，仄仄平仄仄。","平○平平仄，仄仄平仄仄。","○仄仄平仄，○平平仄仄。","○平仄平仄，仄仄○仄仄。","平平仄平仄，仄仄○仄仄。","仄平仄仄仄，仄仄平平仄。","平平仄仄仄，仄仄平平仄。"],"paragraphs":["山樊老惮暑，独寤无所适。","湖阴宛在眼，旷若千里隔。","遥闻青秧底，复作龟兆坼。","占岁以知子，将勤而后食。","穿沟取西港，此计当未获。","翛翛两龙骨，岂得长挂壁。","晤言久不嗣，作苦何时息。","炎天不可触，怅望新舂白。"],"title":"寄杨德逢"}
