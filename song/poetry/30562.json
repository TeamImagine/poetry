{"author":"李流谦","id":30562,"strains":["○仄仄平仄，仄○平平平。","仄平仄平平，仄平仄仄平。","仄平仄平平，平仄仄仄平。","平仄仄仄平，仄平仄仄平。","仄仄仄仄平，平○仄平平。","仄仄○平平，仄平仄平平。","仄仄仄○仄，仄仄平仄平。","○平平仄平，平平仄平平。","平○○仄仄，仄仄平平平。","仄平仄平平，平平仄平平。","平平仄仄平，平平仄平平。","平平仄平平，仄平仄平平。","仄仄仄仄仄，仄平仄平○。","平平○仄平，平仄仄仄平。","仄仄仄仄仄，仄仄仄仄平。","平仄平仄仄，仄仄平仄平。","仄仄仄仄仄，平仄平平平。","平平仄平仄，仄仄○仄平。","○平仄仄仄，仄○仄平平。","仄仄仄平平，仄平仄仄平。","○平仄仄平，仄仄仄仄平。","平仄○仄仄，仄仄仄平平。","仄仄仄平仄，仄仄○平平。","仄仄仄平平，仄仄平仄平。","仄仄仄仄○，平仄仄仄平。","仄平仄平平，平仄仄仄平。","仄平平仄平，仄仄平仄仄。","平仄平仄仄，仄○仄仄平。","平仄仄平仄，○平平○○。","○○仄仄仄，平平仄平平。"],"paragraphs":["行役道荒戍，马行何徐徐。","市人捉筠篮，偃然数尾鱼。","始疑失清波，残息惫不苏。","俄掉尾与鬐，示之尚可图。","杀戒宿所持，坚盟敢渝初。","尔命如丘山，我金若锱铢。","敢靳百钱惠，坐视甘醢葅。","空篮俱置之，涟漪纵缧俘。","旋收褫骇魄，亟反清泠居。","仆夫亦欣然，毋疑校人诬。","为龙未可知，风雷跃云衢。","田文出函关，子卿反荒区。","骨肉一笑粲，乐哉定何如。","人心如面然，贤鄙异所趋。","放者尚反顾，捕者已纵罦。","为德惩不竟，护以西竺书。","世事岂易料，聊欲明区区。","人羊互吞啄，佛语深切肤。","闻声戒肉食，孟轲远庖厨。","孔释喜交戈，好生理则符。","浪言物与人，贵贱越与胡。","人贵当食物，物固供人须。","此语实魔语，地狱正为渠。","炯炯一灵光，彼此亡欠余。","一念偶负堕，流转乃尔殊。","目前怙强雄，屠脔弃束刍。","此身宁石人，竟免为物欤。","悬想刀几毒，响应疾鼓桴。","天骥警鞭影，蹇驽烦棰驱。","棰驱可致力，诗宜勒盘盂。"],"title":"过弥牟有携鱼过者买而放之因志以诗"}
