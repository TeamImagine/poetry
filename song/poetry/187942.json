{"author":"王令","id":187942,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平仄仄仄平。"],"paragraphs":["谁作轻鸢壮远观，似嫌飞鸟未多端。","才乘一线凭风去，便有愚儿仰面看。","未必碧霄因可到，偶能终日遂为安。","扶揺不起沧溟远，笑杀鹏搏似尔难。"],"title":"纸鸢"}
