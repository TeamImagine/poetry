{"author":"董嗣杲","id":154404,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["长年人海混潮声，水宿荒凉却夜惊。","月照空巢乌绕树，风吹短草雁知更。","要观此地秋涛壮，更待明年春水生。","不比蜃楼多变见，彩云初日拥层城。"],"title":"舟宿湖口  其二"}
