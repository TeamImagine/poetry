{"author":"白居易","id":15828,"strains":["仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["厌听秋猿催下泪，喜闻春鸟劝提壶。","谁家红树先花发，何处青楼有酒酤。","进士麄豪寻静尽，拾遗风采近都无。","欲期明日东邻醉，变作腾腾一俗夫。"],"title":"早春闻提壶鸟因题邻家"}
