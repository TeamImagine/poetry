{"author":"杨冠卿","id":67966,"strains":["平仄平平仄仄仄，仄平仄仄仄平平。","平平仄仄平仄仄，平仄仄平平仄平。","仄仄平平仄平仄，仄平平仄仄平平。","平平平仄平平仄，仄仄平平仄仄仄。"],"paragraphs":["淮海棠阴已著行，却移小队入襄阳。","江山尚带戎马气，斋合遽闻编简香。","自昔声名满梁楚，向来为政压龚黄。","风流高出山翁上，不用擎鞭问葛彊。"],"title":"别襄阳帅"}
