{"author":"韦应物","id":56691,"strains":["平○仄仄仄，仄仄仄平平。","平平平仄仄，仄平○仄○。","仄平平○仄，仄仄平平平。","平平平平仄，平平仄○平。","平仄平平仄，仄仄仄平○。","仄仄仄平○，平平仄仄平。","仄仄平平仄，平仄仄平平。","平○仄平仄，仄仄○平○。"],"paragraphs":["吴兴老释子，野雪盖精庐。","诗名徒自振，道心长晏如。","想兹栖禅夜，见月东峰初。","鸣钟惊岩壑，焚香满空虚。","叨慕端成旧，未识岂为疏。","愿以碧云思，方君怨别余。","茂苑文华地，流水古僧居。","何当一游咏，倚阁吟踌躇。"],"title":"寄皎然上人"}
