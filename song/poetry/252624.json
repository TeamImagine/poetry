{"author":"洪皓","id":252624,"strains":["仄仄平平仄仄平，平平仄仄仄仄平。","仄平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平仄仄平。"],"paragraphs":["百拜三行愧且愁，聊通大道税予囚。","味酾且作回桡计，得趣将为蓝尾谋。","草圣欲传仍脱帽，宝刀应弄未投裘。","缦歌六代兴亡国，小阮客来夜艾休。"],"title":"次韵集三杯事"}
