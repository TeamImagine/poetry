{"author":"戴复古","id":93942,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["一岩端坐挹千峰，三两亭台胜概中。","江水骤生连夜雨，松声吹下半天风。","因思世故吾头白，独步林皋夕照红。","欲吐草茅忧国志，谁能唤起赞皇公。"],"title":"袁州化成岩李卫公谪居之地"}
