{"author":"杨亿","id":210370,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["处处春波满稻畦，海棠零落子规啼。","一麾远郡方留滞，十里长亭又解携。","后夜滩声妨客梦，初晴云物入诗题。","到家为问田园事，桃李犹应有旧蹊。"],"title":"送张彝宪归乡"}
