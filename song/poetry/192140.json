{"author":"郭祥正","id":192140,"strains":["平平仄平平，平平仄○○。","仄仄○仄平，仄仄平平平。","仄平仄平平，仄仄平仄平。","仄仄仄○仄，平仄○仄平。","平平平仄仄，平仄平平平。","平平平平○，仄仄仄仄平。","仄仄仄仄仄，平○仄平平。","平○仄平仄，仄仄平仄平。","平平仄平平，○平仄○平。","仄平仄仄平，仄仄平平平。"],"paragraphs":["登山得斯亭，佳宾幸过从。","取笋苍玉林，置酒黄金锺。","愿言寿而康，泰运宁易逢。","孔孟陟三事，尧舜乘六龙。","民财皆辨析，田壤仍登丰。","关关禽声和，剪剪木影浓。","濯足就绿水，披衣揽清风。","微吟百忧散，达道千古同。","诸君况才豪，如罴复如熊。","莫辞烂醉归，皓月还生东。"],"title":"夏日游环碧亭"}
