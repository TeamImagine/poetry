{"author":"田锡","id":112219,"strains":["仄仄平平平仄仄，仄平仄仄平○仄。","仄○平平仄仄平，仄仄平平○平仄。","仄平平平平仄平，仄平仄仄平仄平。","仄仄平平平仄仄，仄仄仄仄仄仄平。","仄○仄平平仄仄，平仄仄平○仄仄。","平平仄仄仄仄平，平仄○平仄○仄。","平仄平平○仄平，平平平仄仄○平。","平平平仄仄平仄，仄○○仄平平平。","仄仄平平平仄仄，平平平仄平平仄。","仄平仄仄平仄平，仄仄仄平平仄○。","仄仄仄平平仄仄，平仄仄平平仄仄。","仄平仄○平平平，平仄平平平仄仄。","○仄平平仄仄○，平平○仄仄平平。","平平仄仄平仄仄，仄仄平平仄仄平。","平平仄仄平平仄，平平仄仄○平仄。","仄仄平平仄仄○，平平仄仄平平仄。","仄仄仄仄仄仄平，平仄○○仄仄平。","仄平○仄仄平仄，仄平仄○仄平仄。","仄○平平平仄仄，仄仄平平平仄仄。","仄平仄仄平仄平，平平○仄平平平。","仄仄平○平仄仄，平平仄仄平平平。","平○仄仄平平仄，平仄平○仄平仄。","平平仄仄平仄平，平仄平平平仄○。","仄平平仄仄仄平，仄仄仄仄○平平。","仄仄平平○仄仄，平平○仄平平仄。","平平仄仄平平平，平仄仄平平仄平。","平平平仄仄平仄，平平平仄○○○。"],"paragraphs":["诏守江西新定郡，二年抚俗谁相问。","白浪青山绕郡城，卧理烟霞称嘉遁。","帝乡迢迢天一涯，子牟恋阙人不知。","慷慨情怀何企慕，宋璟政事杜牧诗。","六县万家人辑睦，鱼盐利人茶货足。","公家事简案牍稀，芳草疏篱映空狱。","杨柳湖边观钓鱼，芙蓉池上静看书。","优游天爵浩然性，贵如三入承明庐。","靖节先生来访我，欣然延入皇堂坐。","敛襟欲坐先发言，捧出尺书双袖间。","七轴好词同跪授，儒雅礼丰情意厚。","主人识鉴非延陵，金石何烦荣固陋。","且置琼瑶未暇看，高谈如绮有余欢。","黄鹂百啭天欲暮，客去斜阳已半轩。","焚香道院无人到，风花拂几收真诰。","却取文编一一看，南朝体制多渊奥。","两轴七字五字诗，珠贯累累乐府词。","古于禅月画罗汉，丽于范蠡进西施。","议论精微穷理窟，赋咏升高能体物。","一篇序送周子通，飘飘思若翻冥鸿。","自有沧浪高尚志，因人命笔生词锋。","尝闻水国清辉殿，曾事吴王侍文宴。","田园未遂归去来，严子台边知一县。","古人穷则善一身，达则惠泽如阳春。","一邑生灵如受赐，何须兼济方为贵。","金门吏隠能安身，何必弃官为逸人。","桐庐山水幸堪赏，歌诗酬唱且相亲。"],"title":"酬桐庐知县刁衎歌"}
