{"author":"廖刚","id":229704,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["一飞南堕羽谯谯，回首清都万里遥。","却幸开樽得云榭，不妨携客上星桥。","花明总照潘郎髩，柳妙争萦楚女腰。","化国春城人自乐，多惭前哲德音昭。"],"title":"次韵林吉夫朝奉共乐台即事"}
