{"author":"黄庶","id":173662,"strains":["仄平仄仄仄，仄仄仄○仄。","平仄平仄仄，平仄仄平仄。","平平仄仄仄，仄仄仄仄仄。","仄仄仄仄仄，平仄平仄仄。","平仄仄仄仄，仄仄仄平仄。","仄仄仄平平，仄仄平仄仄。","平平平平仄，仄平仄仄仄。","仄仄仄平仄，仄平仄平仄。","仄仄仄仄仄，仄仄仄仄仄。","平平仄仄平，平平仄仄○。","仄仄仄仄平，平平仄仄仄。","仄仄○平平，○平平平仄。","平仄仄仄平，仄仄仄平仄。","仄仄仄仄平，仄仄○仄仄。","仄仄仄○仄，仄平仄仄仄。","仄仄仄平仄，仄仄平仄仄。"],"paragraphs":["赘疣在予手，累久至三四。","初视君外物，于意不能置。","居闲或灸灼，已没出复继。","赘出与赘没，曾莫生死异。","天地赘一气，万物赘天地。","赘复赘于人，小大而已矣。","人之于为赘，作为有大盩。","至理本无事，破真以为伪。","善恶乱大性，赏罚乱大治。","宫征乱大声，青黄乱大贲。","寸尺乱大刑，酸咸乱大味。","大朴如疮疽，空虚无完理。","天地不尔仇，尔独赘之计。","耻指不若人，孟子其有谓。","志小略其大，殆非达者意。","弃火复投艾，两忘吾赘赘。"],"title":"灸赘疣"}
