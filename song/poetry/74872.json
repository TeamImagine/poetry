{"author":"赵蕃","id":74872,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平平仄平。"],"paragraphs":["回首江南千万山，渺如霄汉邈难干。","至前不见梅花朵，客里何由老病宽。","往日簿书如束湿，新来诗卷喜频看。","我衰才尽浑无奈，倚赖诸君为发端。"],"title":"蕃近有干字韵属教授兄而知县尉曹皆尝用是韵相酬赠亦成一首奉呈并属录事今年未见梅花故及之"}
