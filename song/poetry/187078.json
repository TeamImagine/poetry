{"author":"刘摰","id":187078,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["才非王粲入荆州，淹簿三年已倦游。","疏世自甘时不与，论交有得子相求。","学知所乐轻文绣，言至无瑕绝悔尢。","大舜箫韶方九奏，伫看灵凤出丹丘。"],"title":"别田延年王潜江"}
