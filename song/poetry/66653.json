{"author":"楼钥","id":66653,"strains":["平平仄仄仄平平，仄仄平平平仄平。","仄仄仄平平仄仄，仄平平仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["灵潭深入白云堆，带雨春云为我开。","乳石半空浑欲堕，瀑泉千尺正中来。","两军酣战鼓鼙急，一雨生寒霹雳催。","中有卧龙君勿狎，有时平地起风雷。"],"title":"隠潭"}
