{"author":"王十朋","id":23568,"strains":["平仄平平仄仄平，仄平仄仄仄平平。","平平平平平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄仄平仄，仄仄平平仄仄平。"],"paragraphs":["端似唐人会合年，句追籍彻孟韩联。","朱幡俱任专城寄，白首叨持帅阃权。","鼎甲岂如天圣榜，宗盟不减德麟贤。","客真不恶主人恶，胜己山名自古传。"],"title":"惠夫子绍二同年怀章过夔宗英赵若拙联舟西上赋诗二首记吾三人会合之异次韵仍简二同年  其一"}
