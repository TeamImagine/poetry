{"author":"宋庠","id":2681,"strains":["仄平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["老持藩印守河冲，苟禄惟知恋轼熊。","游旧最叨青眼客，埏陶今仰黑头公。","巢由逸躅心空断，儒墨常谈耳欲聋。","自笑晚年经济业，焚香静坐习元功。"],"title":"郡斋感怀寄呈参政给事同年"}
