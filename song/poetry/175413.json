{"author":"刘敞","id":175413,"strains":["平仄平平平仄平，平平平仄仄平平。","平平仄仄平平仄，仄仄平仄仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。"],"paragraphs":["谁信专城千骑居，空斋图籍两三厨。","销忧尽付鸱夷酒，乘兴兼忘阮籍涂。","爱客谁先魏公子，长贫郤爱范莱芜。","归轩仍有东门饯，显父还须至百壶。"],"title":"次韵滕岳州谢王南郡酒"}
