{"author":"曾几","id":248916,"strains":["仄平仄仄仄，仄仄平○平。","平平仄平仄，仄仄平仄平。","平平平平仄，○仄平仄○。","仄平平仄仄，仄仄平平平。","平平仄平仄，○仄平平平。","平平○仄仄，仄仄○○平。","平仄○仄仄，仄平仄平平。","平仄仄平仄，仄平仄平○。","仄仄仄仄仄，仄平平仄平。","仄○○平仄，仄仄平平○。"],"paragraphs":["月明雁叫远，露下蝉号寒。","幽幽草虫泣，索索梧叶干。","愁人知秋早，听此良独难。","竹君南北美，佩服青琅玕。","天风一披拂，庭宇声珊珊。","灵宫荫老樾，别馆如深山。","心净鉴止水，眼明揖千竿。","虚籁自然奏，有琴不须弹。","世议大可厌，市声无少闲。","不如听君语，竟日帘垂间。"],"title":"题南岳铨德观秋声轩"}
