{"author":"许景衡","id":230348,"strains":["仄仄平平平仄仄，平平平仄仄平平。","平平仄仄平仄仄，仄仄仄平平仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["杖策徐行山水间，天然新句得非难。","鸣鸠报雨天欲晓，紫燕哺雏春尚寒。","物外胜游方自适，枕边幽梦忽惊残。","士村他日寻陈迹，却记曾为内府官。"],"title":"乙巳八月二十九日宿内府梦过村落循溪而行问路旁人家此云何曰士村也涉溪入山崦谓同行曰此可赋诗因得鸠燕二句既觉足之以为异日之观"}
