{"author":"罗隐","id":30917,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["一种山前路入秦，嵩山堪爱此伤神。","魏明未死虚留意，庄叟虽生酌满巾。","何必更寻无主骨，也知曾有弄权人。","羡他缑岭吹箫客，闲访云头看俗尘。"],"title":"北邙山"}
