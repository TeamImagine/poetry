{"author":"周必大","id":50214,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平平平仄，仄平仄仄仄平平。"],"paragraphs":["偶从山寺赏春还，问讯名花已破悭。","清绝比梅加馥郁，丰容似菊更妖娴。","碧云重忆尊前句，红缬遥思醉后颜。","寒食清明祇旬日，绿斋芍药待君攀。"],"title":"二月二十六日携家游青原归入阳园酴醿盛开诵子中兄摛云摇碧露繁星之句赋此诗"}
