{"author":"陆游","id":39508,"strains":["仄仄平平平仄平，仄平仄仄仄平平。","仄平平仄平平仄，平仄平平仄仄平。","仄仄仄平仄仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["小屋闲坊旋卜居，老人也看作吾庐。","客知贪睡多留刺，儿未来归自检书。","草赋万言那直水，属文三纸尚无驴。","京尘日念家山乐，况值腰镰割麦初。"],"title":"题斋壁三首  其一"}
