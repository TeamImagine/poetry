{"author":"陆游","id":40386,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["伏枥元知免骇机，翦翎岂复慕群飞。","坐中客满知心少，囊里诗多得意稀。","小市雨余寻酒去，野桥日落策驴归。","不辞十里行空翠，终胜京尘化客衣。"],"title":"村市醉归"}
