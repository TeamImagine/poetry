{"author":"李正民","id":242293,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["短篱深院独开迟，似恐芳心别有期。","细雨班班珠溅泪，苦寒戚戚玉消肌。","数枝屋角争先见，万点墙阴烂漫披。","冷艶清香能几许，虚堂犹得荐瑶卮。"],"title":"邦求置酒赏梅"}
