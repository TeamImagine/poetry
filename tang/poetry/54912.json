{"author":"刘长卿","id":54912,"strains":["平仄仄平仄，仄平○仄平。","平○平平平，仄仄平平平。","仄仄平仄仄，仄平平仄平。","平平仄仄仄，仄仄平平平。","仄仄仄平仄，○平平仄平。","仄平仄平仄，平仄平平平。","仄仄仄平仄，仄平平仄○。","仄平平仄仄，平仄○○平。"],"paragraphs":["南国久芜没，我来空郁陶。","君看章华宫，处处生蓬蒿。","但见陵与谷，岂知贤与豪。","精魂托古木，宝剑捐江皋。","倚棹下晴景，回舟随晚涛。","碧云暮寥落，湖上秋天高。","往事那堪问，此心徒自劳。","独余湘水上，千载闻离骚。"],"title":"南楚怀古"}
