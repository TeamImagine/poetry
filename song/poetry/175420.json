{"author":"刘敞","id":175420,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["眼暗头昏逾十旬，涔涔终岁发华新。","幽如羑里迷天路，醉似中山与鬼邻。","闭阁郤怜廷掾力，废书弥信道家淳。","修门已后君无恙，试枉招魂慰满身。"],"title":"舍弟东还病中口占七言奉寄景仁彝唐公甫"}
