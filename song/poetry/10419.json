{"author":"朱松","id":10419,"strains":["平○平仄仄，平仄仄仄平。","仄平平仄平，仄平仄平平。","仄仄仄仄仄，仄平仄平平。","仄○平仄仄，仄仄仄仄平。","平平平平仄，仄平仄平○。","平平平仄○，○平仄仄平。","仄仄平仄仄，平○平仄平。","仄仄平仄○，平仄平仄平。","平○平仄仄，平仄仄仄平。","仄仄仄平仄，○平仄平平。","仄○仄○仄，平仄平仄平。","○平？平○，仄仄平平平。"],"paragraphs":["山深春未动，沙浅水欲冰。","玉梅于此时，靓妆略无朋。","露蘂欲的皪，月枝挂鬅鬙。","俨如江汉女，可爱不可陵。","他年江南路，晓妆犯严凝。","寻香烟雨中，横斜插茆簦。","却数今几日，痴如秋后蝇。","北岭枝欲空，谁与扶一登。","聊分窥水影，依我照字灯。","坐使惜花梦，临风脚腾腾。","昔如梦中蝶，今学桑下僧。","了知菩提长，念起吾何曾。"],"title":"梅花"}
