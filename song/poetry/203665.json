{"author":"孔平仲","id":203665,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄仄平仄仄平。"],"paragraphs":["碧玉枝条手自分，花开晚节最怜君。","斜簪短发能回老，满泛清樽要助醺。","著雨半荒犹烂漫，绕栏三嗅倍氤氲。","更收残蕊缝为枕，长得好香深夜闻。"],"title":"惜菊"}
