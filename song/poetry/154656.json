{"author":"董嗣杲","id":154656,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["仙翁洗药傍西湖，脉与灵山碧溜俱。","泉迸一枝源更异，甃分双眼味何殊。","石函霞涌沉铅汞，井屋风清转辘轳。","日日汲花朝复暮，当方曾说病人无。"],"title":"葛公双井"}
