{"author":"陈襄","id":157241,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["海宫天路杳无涯，万里星津驻客槎。","月下旌旗仙女仗，云中楼阁羽人家。","鸾丝缓引霓裳曲，绮席深倾玉酒霞。","阿母未归方朔去，碧桃何日重开花。"],"title":"谒真祠"}
