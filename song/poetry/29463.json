{"author":"韩元吉","id":29463,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["白首相期翰墨中，衰龄况是甲庚同。","久怀妙论传犀麈，尚喜清诗附驿筒。","柳长五株知讼少，麦呈两穗报年丰。","去天一握归来近，密令畴庸可拜公。"],"title":"熊子复惠十诗作长句谢之"}
