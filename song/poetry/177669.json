{"author":"王禹偁","id":177669,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["当年布素定交情，恨不同为出谷鶑。","犹作三丞君最屈，遍寻两制我知荣。","湮沉莫厌青衫在，彼此俱嗟白发生。","重入玉堂非所望，汶阳田好欲归耕。"],"title":"酬太常晁丞见寄"}
