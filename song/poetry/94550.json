{"author":"度正","id":94550,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["老翁神气亦轻强，凿井耕田种豫章。","扶植高标盘石壑，养成合抱栋明堂。","风雷海运非人力，日月天开盛宠光。","既醉诗书餐道德，坐观晚节更清香。"],"title":"君锡知丞僚友录示诸公所赋介寿堂诗谨次后溪先生元韵以记盛事"}
