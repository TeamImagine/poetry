{"author":"刘筠","id":200129,"strains":["平平平仄仄，仄仄仄平平。","仄仄平○仄，平○仄仄○。","仄平平仄仄，平仄仄平平。","仄仄平平仄，平平仄仄平。","仄平○仄仄，○仄仄平平。","仄仄平平仄，平平○仄平。"],"paragraphs":["荒郊多腐草，故苑近清秋。","棘密何胜数，囊轻莫尽收。","月高疑爝息，天远认星流。","紫桂风微急，红兰露遍浮。","已能穿永巷，更欲拂高楼。","灭烛方无寐，鸣蛩相荐愁。"],"title":"萤"}
