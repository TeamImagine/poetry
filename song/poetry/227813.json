{"author":"释德洪","id":227813,"strains":["仄平平仄仄平平，仄仄○平仄平仄。","平○仄○仄仄平，平仄平平仄平仄。","仄○仄仄平仄平，仄平仄仄平平仄。","仄平仄○仄仄仄，仄仄平平仄平仄。","仄仄平平仄仄平，○平○仄平平仄。","○平仄仄仄平平，平平仄仄平平仄。","平平仄仄平仄仄，仄仄仄平平仄仄。","平平○仄仄平平，平平仄仄平平仄。"],"paragraphs":["此翁胸次足江山，万象难逃笔端妙。","君看壁间耐冻枝，烟雨楂芽出谈笑。","想当郤立盘礴时，醉魂但觉千嵒晓。","恨翁树间不画我，拥衲扶筇送飞鸟。","并作玄沙息影图，禅斋长伴炉烟袅。","王郎自是玉堂人，风流合受莺花绕。","何为爱此枯瘦枿，嗜好果超凡子料。","为君援笔赋新诗，诗成一笑尘寰小。"],"title":"法云同王敦素看东坡枯木"}
