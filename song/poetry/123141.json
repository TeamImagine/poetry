{"author":"吴潜","id":123141,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["黄竹歌中百姓欢，去天近处雪花干。","蔡洄事业方归度，剡曲风流欲访安。","便觉光辉生万里，定知润泽被三韩。","衰颓老守煨残芋，白战犹堪上将坛。"],"title":"喜雪二首  其一"}
