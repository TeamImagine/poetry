{"author":"薛季宣","id":62890,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["天与花王化日舒，可堪买酒共提壶。","荒凉洛苑芳菲甚，落寞扬州气味殊。","倾国几迷狂舞蝶，还钱不得迅飞凫。","清愁怀抱多春感，一苇悬知此意无。"],"title":"和许簿牡丹二首  其一"}
