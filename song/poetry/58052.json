{"author":"张栻","id":58052,"strains":["仄平仄平仄，仄仄平仄平。","平平平平仄，仄仄平仄平。","仄仄仄仄平，平平仄平平。","仄平仄平仄，仄仄仄仄平。","平仄仄平仄，平仄平平○。","仄平仄仄仄，仄仄平仄平。","仄仄仄平仄，仄平仄平平。","仄○仄平仄，仄仄仄仄平。","平平平仄仄，平仄仄仄平。","平平仄仄平，仄仄仄仄平。","平平仄仄仄，平仄平仄平。","○仄仄○仄，○仄平仄平。","仄仄仄仄平，平仄○平平。","仄仄仄仄仄，仄仄仄仄平。","平平仄平仄，平平仄平平。","○仄平仄平，仄仄仄平平。"],"paragraphs":["半生客荆楚，历览非一隅。","宁知城东路，有此梅万株。","瘦马路晓寒，清风起菰蒲。","度溪上平坂，顿觉景物殊。","霏雪下晴昼，香雾迷前驱。","近坡与远岭，玉立同一区。","老树固瑰特，小枝亦敷腴。","有如众君子，汇聚德不孤。","精粗无可拣，酥酪与醍醐。","千株未觉多，此语信不诬。","班荆或小憩，沽酒时一斟。","胜赏谅难尽，昭质知不渝。","我有十亩园，丘壑正盘纡。","念此缟袂侣，岁晚足我娱。","来游自今始，琴书与之俱。","回首桃李场，冷淡莫邪揄。"],"title":"旧闻长沙城东梅坞甚盛近岁亦买园其间念欲一往未果也癸巳仲冬二十有八日始与客游过东屯渡十余里间玉雪弥望平时所未见也归而为诗以纪之"}
