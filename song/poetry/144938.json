{"author":"释道璨","id":144938,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["又来上国看新元，细嚼梅花咽冷泉。","阿母在家年六十，孤儿为客路三千。","身居东海沧波上，心在西山落照边。","碧户朱门杨柳岸，不知归日是何年。"],"title":"西湖除夜"}
