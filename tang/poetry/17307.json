{"author":"白居易","id":17307,"strains":["仄平仄仄仄平平，仄仄平平平仄平。","仄仄平平平仄仄，平仄仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["偶因冷节会嘉宾，况是平生心所亲。","迎接须衿疏傅老，祗供莫笑阮家贫。","杯盘狼籍宜侵夜，风景阑珊欲过春。","相对喜欢还怅望，同年只有此三人。"],"title":"酬郑二司录与李六郎中寒食日相过同宴见赠"}
