{"author":"陈杰","id":144667,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["惊涛拍岸临无地，远壑藏舟别有天。","风举酒旗黄帽舞，雨抛鱼网绿蓑眠。","机心起灭浮沤外，世事昏明返照边。","安得杖拏相印可，碧芦深处小延缘。"],"title":"狮子寨小港軃风"}
