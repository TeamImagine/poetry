{"author":"赵蕃","id":73838,"strains":["平平平仄平仄平，仄仄仄仄仄平平。","平平仄仄仄平仄，仄平仄仄平平平。","仄平平仄○平仄，平平仄仄平○仄。","仄平平仄仄平平，平平仄○平平仄。","仄平仄仄仄平平，平仄平○仄仄平。","仄○平仄仄仄仄，○仄○平○仄平。","平平仄平仄平平，仄平仄平平仄平。","平平仄仄平平仄，仄仄仄仄平平平。"],"paragraphs":["清江江上贤大夫，我所识者向杨胡。","盘园近说在城郭，使君政剖邕州符。","笑谈虽阻亲颜色，新诗往往流传得。","岂知舟楫复江湖，飘飘又堕清江侧。","向来一识苦无因，兹日何缘得造门。","要题诗句道所以，行色苍茫难具陈。","盘园已成十年阴，使君二毛殊未侵。","平生慷慨功名事，切勿恋此成遐心。"],"title":"呈任邕州诏子言"}
