{"author":"杨万里","id":47815,"strains":["仄仄仄平仄仄平，平平平仄仄仄平。","仄仄平仄仄仄平，平平仄仄仄平平。","仄平平仄平平仄，仄平仄仄平平仄。","仄平○仄仄平○，仄仄仄平平仄仄，仄仄平平仄平仄。","平平仄○仄仄仄仄平，仄平仄仄仄仄○仄平。","仄仄仄平平仄仄，仄仄平仄平仄平。","仄平仄仄仄平平○仄仄，平平仄平仄仄平○平。","平平仄仄仄，○平仄仄仄仄平仄仄。","平仄仄仄平，○平仄仄仄仄平仄平。","平平仄平仄○仄，仄○平仄平平仄。"],"paragraphs":["造化小儿不耐闲，阿兄阿姊一似颠。","两手双弄赤白丸，来来去去绕青天。","赤丸才向西山没，白丸又向东山出。","只销三万六千回，雪色少年成皱铁，铁色头须却成雪。","双丸绕从地下复上天，少年一入地下更不还。","日日喜欢能几许，况有烦恼无喜欢。","莫言酒不到刘伶坟上土，刘伶在时一醉曾三年。","明珠一百斛，更添百斛也只心不足。","侯印十九枚，更添一倍也只眉不开。","先生笑渠不行乐，莫教人笑先生错。"],"title":"行路难五首  其五"}
