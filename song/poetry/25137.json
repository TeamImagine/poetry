{"author":"王十朋","id":25137,"strains":["平平平仄仄平平，平仄平平仄仄平。","平仄仄平平仄仄，仄平平仄平平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["堂堂人物宋宗英，来主金枝玉叶盟。","麟趾化成公族厚，棣华诗作争心平。","金尊对客吟篇逸，贝叶谈空世味轻。","五月仙舟鉴湖去，芰荷香里奏新声。"],"title":"送知宗奉祠还越  其一"}
