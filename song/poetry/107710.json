{"author":"王迈","id":107710,"strains":["平平平仄仄平平，平仄平平平仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平仄仄平。","仄仄仄平平仄仄，平平仄仄仄平平。"],"paragraphs":["西山名节太峥嵘，洪魏同时俱有声。","斥去不妨为宝庆，出来亦只做端平。","事师如子何为谄，植党旁人笑好名。","婺女谏官良解事，正邪辨析极分明。"],"title":"嘲解十首  其七"}
