{"author":"刘禹锡","id":11095,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平平仄平平仄，平仄平平平仄平。"],"paragraphs":["双桧苍然古貌奇，含烟吐雾郁参差。","晚依禅客当金殿，初对将军映画旗。","龙象界中成宝盖，鸳鸯瓦上出高枝。","长明灯是前朝焰，曾照青青年少时。"],"title":"谢寺双桧"}
