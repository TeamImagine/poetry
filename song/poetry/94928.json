{"author":"周文璞","id":94928,"strains":["○平仄仄平仄仄，仄平平○仄仄○。","平○仄仄仄仄仄，仄平仄平平仄平。","平平仄仄平仄仄，仄仄仄仄○平平。","○平仄仄平平仄，仄仄仄平○仄○。"],"paragraphs":["轻云漠漠烟漫漫，杖藜扶行不作难。","无量寿佛像最古，未曾有经碑亦残。","秋花泫露颜色好，客子著雨衣裳单。","题诗写寄莓苔壁，勿使俗人相对看。"],"title":"中秋日游能仁北寺两刹"}
