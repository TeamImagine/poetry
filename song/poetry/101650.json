{"author":"赵抃","id":101650,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["倚庐聊见复睽乖，忆遗诗筒字字佳。","为乏琼瑶酬雅意，故凭笔牍写离怀。","程赊越北层云断，路入江南叠𪩘排。","我望贻书何以报，要将风谊属吾侪。"],"title":"寄新筠守毛维瞻大夫"}
