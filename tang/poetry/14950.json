{"author":"白居易","id":14950,"strains":["仄仄平仄仄，平仄平仄平。","仄仄平仄仄，平○仄仄平。","仄平○平仄，平仄仄平平。","平平○平仄，仄仄仄平平。","平平平平平，仄仄仄仄平。","仄平仄平仄，仄仄仄仄平。","仄仄仄平仄，仄仄仄平平。"],"paragraphs":["麦死春不雨，禾损秋早霜。","岁晏无口食，田中采地黄。","采时将何用，持以易糇粮。","凌晨荷锄去，薄暮不盈筐。","携来朱门家，卖与白面郎。","与君啖肥马，可使照地光。","愿易马残粟，救此苦饥肠。"],"title":"采地黄者"}
