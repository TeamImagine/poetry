{"author":"廖刚","id":229621,"strains":["仄仄平平仄，平平○仄○。","仄平平仄仄，平仄仄平平。","仄仄平平仄，平平仄仄平。","○平平仄仄，○仄仄平平。","仄仄○平仄，平○仄仄平。","仄平平仄仄，○仄仄平平。"],"paragraphs":["路入龙溪晓，烟村暝不分。","水声浑绕石，山色半含云。","掠马惊飞雉，窥人走骇麏。","空林惟鸟语，深荐忽兰芬。","谷暗吟蛙部，崖苍织藓文。","野花红复白，相照自缤纷。"],"title":"山间早行题和溪驿"}
