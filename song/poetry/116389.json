{"author":"陈起","id":116389,"strains":["仄平平平平，○○○平平。","仄仄仄○平，仄平仄平仄。","平平仄仄仄，平平平仄平。","仄仄平平仄，仄平平仄平。","仄仄○平仄，平仄仄仄平。","平平平仄平，仄平仄○平。","仄仄平仄平，平平平仄平。","仄平仄平平，仄平平仄平。","○○仄平平，仄平仄仄平。","仄仄平平平，平仄仄平平。","平仄平仄平，平平平仄○。"],"paragraphs":["伟哉无肠公，横行占江湖。","几欲肆其雄，上山攫於菟。","无端四五辈，怀椒寻酒垆。","枕藉糟丘下，醉魂呼不苏。","尚想横戈勇，胸次与世殊。","开怀风味佳，大丹液膏腴。","此宝君所储，何为贻老夫。","麹生挟之前，烂然陈座隅。","当其左持螯，不知竭此壶。","酩酊无何乡，轩冕不关渠。","东望歌老饕，前溪梅影疏。"],"title":"适安惠糟蟹新酒"}
