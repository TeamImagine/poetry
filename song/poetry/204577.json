{"author":"黄裳","id":204577,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["才得新诗写我忧，荆溪何日与君游。","久为江国三年客，长忆仙公一洞秋。","共有幽怀堪把手，谁无忙事且回头。","忽乘清兴拏舟去，准拟香笺作唱酬。"],"title":"酬友人见寄"}
