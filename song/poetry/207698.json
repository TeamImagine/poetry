{"author":"黄庭坚","id":207698,"strains":["平平仄仄平，平仄平平平。","平平仄仄仄，平仄仄平平。","○平仄仄平，仄仄仄仄平。","○仄仄平平，平平仄平平。","仄仄仄平仄，仄平仄仄平。","平平○仄仄，平仄仄平平。","平仄仄○仄，仄平仄○平。","平仄仄仄仄，仄平平仄平。","仄平平仄平，仄仄仄仄○。","平平仄仄仄，仄平○仄平。","仄仄平仄平，平仄平平平。"],"paragraphs":["杨公父子孙，俱出文昌宫。","朱轓与别驾，同最治民功。","当年竹马儿，市上白鬓翁。","相语府门前，郎君有家风。","筑室俯飞鸟，我来岁仲冬。","人烟空橘柚，梅花破榛丛。","延客煮茶药，使君语雍容。","畴昔识二父，只今天柱峰。","故开堂北门，突兀在眼中。","千秋万岁后，野人犹致恭。","借问经始谁，开国华阴公。"],"title":"三至堂"}
