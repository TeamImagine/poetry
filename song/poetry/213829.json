{"author":"陈师道","id":213829,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["寒窗冷砚欲生尘，短枕长衾却自亲。","老子形骸从薄暮，先生意气尚青春。","覆杯不待回丹颊，危坐犹能作直身。","城郭山林两无得，暮年当复几霑巾。"],"title":"次韵晁无斁冬夜见寄"}
