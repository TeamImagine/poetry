{"author":"刘克庄","id":111629,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["老病难持绣佛斋，田翁泥欲与之偕。","凤凰渺渺翔千仞，牛马区区辨两涯。","骥尾传休劳附见，蛾眉班不待推排。","得君小住为佳耳，姑置闲谈叙别怀。"],"title":"用强甫蒙仲韵十首  其五"}
