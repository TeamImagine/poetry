{"author":"韦骧","id":190976,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平仄仄仄平。"],"paragraphs":["晓跃骅骝紫禁开，诏音不许少淹回。","斜鞭忽过天街柳，曳履还侵佛合苔。","昼幕四垂如近汉，夜灯相比似占台。","会将精识抡荆璞，当有孚尹应手来。"],"title":"和吴子友贡院作"}
