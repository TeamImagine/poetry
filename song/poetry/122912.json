{"author":"徐元杰","id":122912,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["家传山谷旧簪缨，志业刚豪早有声。","二子学文能绍志，一官拜命竟辞荣。","琴斋不听惊人语，钺阃空留荐剡名。","借问松坡谁是主，疏梅淡月两凄清。"],"title":"挽黄制属"}
