{"author":"郭汭","id":38174,"strains":["仄仄平平仄，平平仄仄平。","平平仄平仄，仄仄仄平平。","平仄平平仄，平平仄仄平。","平平仄仄仄，平仄仄平平。","仄仄平○仄，平平仄仄平。","平平○仄仄，○仄仄○平。"],"paragraphs":["辇辂移双阙，宸游整六师。","天回紫微座，日转羽林旗。","雷气寒戈戟，军容壮武貔。","弓鸣射雁处，泉暖跃龙时。","惠化成观俗，讴谣入赋诗。","同欢王道盛，相与咏雍熙。"],"title":"同崔员外温泉宫即事"}
