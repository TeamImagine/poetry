{"author":"程公许","id":106536,"strains":["平平平仄仄平平，平仄平仄仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["吾兄仙去几何年，情未能忘一线传。","相见幽明参勇决，正须行艺两浑全。","世科从此传灯广，亲党同时奏凯旋。","孝友令恭天所祐，修途万里稳加鞭。"],"title":"送彦威侄赴类省试"}
