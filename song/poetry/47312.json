{"author":"杨万里","id":47312,"strains":["仄仄仄仄平，○平平平仄。","仄仄仄仄平，平平平仄仄。","仄平仄仄仄，平○仄仄仄。","仄平平仄平，仄平仄仄仄。","仄平仄仄仄，平仄仄平仄。","仄仄平仄平，仄仄○仄仄。","平平平仄仄，仄仄仄仄仄。","仄仄仄○平，平仄仄仄仄。","仄平仄○仄，仄平平仄仄。","仄○仄仄平，○仄平仄仄。"],"paragraphs":["二子别我归，兼旬无消息。","客有馈荔枝，盈篮风露色。","绛罗蹙宝髻，冰弹溅柘液。","老夫非不馋，忍馋不忍吃。","急呼两健步，为我致渠侧。","默数川陆程，几日当返役。","惟愁香味坏，色变那敢惜。","十日两骑还，千里一纸墨。","把书五行下，废书双泪滴。","不如未到时，当喜翻不怿。"],"title":"得寿仁寿俊二子中涂家书三首  其一"}
