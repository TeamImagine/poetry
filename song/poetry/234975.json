{"author":"叶梦得","id":234975,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["稍喜胡尘欲渐清，离宫双阙照层城。","不惊巷陌铜驼没，自愧儿童竹马迎。","衰谢讵堪仍簿领，病慵久已废杯行。","三山不动潮头过，汹汹江流自不平。"],"title":"府中即事  其一"}
