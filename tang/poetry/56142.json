{"author":"李白","id":56142,"strains":["平○仄平平，平仄平仄仄。","平仄○仄平，仄平平平仄。","仄平仄○仄，仄平平仄仄。","平平仄平平，仄仄仄平仄。","平仄仄仄仄，平平○仄平。","仄平平平仄，仄仄平平平。","仄仄仄仄平，○平仄平○。","平平仄○仄，平仄仄平平。","平仄仄平仄，仄平平仄平。","平仄仄平○，○○仄平平。"],"paragraphs":["常闻玉泉山，山洞多乳窟。","仙鼠如白鸦，倒悬清溪月。","茗生此中石，玉泉流不歇。","根柯洒芳津，采服润肌骨。","丛老卷绿叶，枝枝相接连。","曝成仙人掌，似拍洪崖肩。","举世未见之，其名定谁传。","宗英乃禅伯，投赠有佳篇。","清镜烛无盐，顾惭西子妍。","朝坐有余兴，长吟播诸天。"],"title":"答族侄僧中孚赠玉泉仙人掌茶"}
