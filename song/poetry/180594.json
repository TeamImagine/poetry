{"author":"王安石","id":180594,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["旧年台榭扫流尘，职闭朱门岁又新。","花影隙中看袅袅，车音墙外去辚辚。","相逢岂少佳公子，一醉何妨薄主人。","祇向东风邀载酒，定知无奈帝城春。"],"title":"酬吴仲庶小园之句"}
