{"author":"黄公度","id":21384,"strains":["仄平仄平仄，仄仄仄平平。","仄平平平平仄仄，仄仄平平平仄○。","平平平平仄，平平平仄○。","平平仄仄仄平仄，平仄○○仄仄平。","仄平仄仄平仄仄，仄仄仄仄平平平。","仄○○仄平平仄，仄仄仄○○仄平。","平仄平平平○仄，平平平仄仄平平。","仄平仄○平，仄仄平平平仄平。","仄平仄平平，仄仄平○仄仄平。","平平仄仄仄仄仄，仄平平仄仄○○。","仄仄平平仄平仄，仄仄平平平仄平。"],"paragraphs":["渥漥产龙种，筦簟兆熊禧。","木星光芒舒紫焰，玉出昆山珠出隋。","徐卿忧何有，于门高可期。","啼声已识是英物，成立行看少壮时。","瓦盆盛酒醺四座，我独不许陪宗支。","眼穿难望葱牙镪，吻燥不沾荷叶卮。","涓滴于人甘分绝，枯肠强索祝儿诗。","祝儿效张良，熟读韬钤为帝师。","祝儿效陈平，磊落胸中吐六奇。","天骄捧首遁漠北，岂容郊垒尚累累。","勿效文章致身者，画餠虚名天下知。"],"title":"次方咨谋韵贺郑宋英弄璋"}
