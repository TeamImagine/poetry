{"author":"李白","id":55852,"strains":["仄仄平平平，○平平仄平。","○仄平仄仄，仄平平平平。","仄仄平仄仄，仄平仄仄平。","平平平平仄，仄仄平平平。","仄仄仄平仄，仄平○平平。","仄平仄仄仄，仄仄平平平。","平平○平仄，仄仄平平平。","平仄仄平仄，平平平仄平。","仄平仄平仄，仄仄平平仄。","○平平平平，仄○仄平仄。","仄平平○仄，仄仄平平仄。","仄平仄仄○，平仄仄○仄。"],"paragraphs":["二室凌青天，三花含紫烟。","中有蓬海客，宛疑麻姑仙。","道在喧莫染，迹高想已绵。","时餐金鹅蘂，屡读青苔篇。","八极恣游憩，九垓长周旋。","下瓢酌颍水，舞鹤来伊川。","还归空山上，独拂秋霞眠。","萝月挂朝镜，松风鸣夜弦。","潜光隐嵩岳，炼魄栖云幄。","霓裳何飘飖，凤吹转绵邈。","愿同西王母，下顾东方朔。","紫书傥可传，铭骨誓相学。"],"title":"赠嵩山焦炼师"}
