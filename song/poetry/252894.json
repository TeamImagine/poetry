{"author":"李弥逊","id":252894,"strains":["平平仄○仄，平平仄平○。","平平仄仄平，仄仄平平平。","仄平平仄平，平平平仄平。","平平平仄仄，平平仄平平。","仄仄平平平，平平仄平平。","仄仄平平○，平平仄平平。","平平○仄仄，平仄平平平。","仄仄○仄仄，平平仄平平。","仄仄仄平仄，仄平○仄平。","仄仄○仄仄，平平仄○平。"],"paragraphs":["秋曦上观阙，晨驺散蜂衙。","追随我辈人，偶到蓬莱家。","主人心远尘，门无车马哗。","峰峦生几棐，图书乱籖牙。","午簟琅玕清，莼瓯荐流霞。","坐令秋风思，悠悠起天涯。","微官浪自缚，霜蔓萦寒瓜。","爱子庭宇静，同官谢纷华。","寓意语成剧，忘机虑乃赊。","得酒且复尽，昏林欲藏鸦。"],"title":"与同馆昼会王公衡家分韵得瓜字"}
