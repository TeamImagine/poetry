{"author":"郭祥正","id":192235,"strains":["平仄仄平平，平平仄平仄。","平平○仄平，仄平仄平仄。","平平平仄仄，平仄平仄仄。","平平仄平仄，仄仄仄仄仄。","平平仄○仄，仄平仄仄仄。","仄平仄平平，仄平仄平仄。","仄仄仄仄○，仄仄平仄仄。","平平仄平平，平仄仄平仄。","○○仄平仄，平仄仄仄仄。","仄仄仄仄仄，平仄仄平仄。","平平平仄平，仄仄仄平仄。","仄○仄仄仄，仄仄平仄仄。","平平仄平平，仄仄平平仄。","平平仄仄仄，仄仄仄平仄。","平仄仄平仄，仄○仄平○。","平平仄仄仄，平仄平仄仄。","平平仄仄仄，平仄仄○仄。","○仄仄平平，平仄仄平仄。","仄仄仄仄仄，平仄仄平仄。","平平仄仄平，平仄平仄仄。","平○平仄平，仄仄仄平仄。","平平仄平仄，仄仄平仄仄。","仄平平仄平，仄○仄平仄。","平平平平仄，平仄仄仄仄。","平平平平平，平仄平仄仄。","仄仄平平平，仄仄平仄仄。","平平平仄仄，仄仄平平仄。","平平平○仄，平仄仄仄仄。","仄平平平○，平平仄平仄。","仄○○○平，平平仄○○。"],"paragraphs":["元祐丙寅冬，新昌有狂寇。","名探其姓岑，厥初善巫咒。","南民欣尚鬼，来者争辐辏。","经年惑群众，诡术遂潜构。","摧城止三阚，作蜂唯撒豆。","竹竿变枪旗，锐兵莫吾鬭。","此事古未闻，造意无乃陋。","蚩蚩彼何知，丁壮拥前后。","长驱向城郭，尘土翳白昼。","刺史亟闭户，神理默垂祐。","城头无百兵，坐待五羊救。","贼中众所见，戢戢罗甲胄。","须臾薄寒阴，冻立多僵仆。","平明若鸟散，贼本未遑究。","权帅计仓卒，遣将速诛蹂。","贪功恣杀戮，原野民血溜。","婴儿与妇女，屠割仅遗脰。","传报及南昌，新帅若烟走。","入境亟止杀，渠恶用机购。","逾旬果获探，腰斩余悉宥。","朝廷方好仁，帅略寔能副。","台章请褒赏，诏语优以懋。","抚绥聊借才，侍从尔来复。","身居江湖上，名近日月右。","麟儿随飞龙，阴隲资贵富。","彼美南山松，落落千丈秀。","终为廊庙器，未许连城售。","吴毛持漕节，文彩烂锦绣。","发为新昌行，洪钟待谁扣。","我将磨苍珉，为公悉镵镂。"],"title":"新昌吟寄颖叔待制"}
