{"author":"李之仪","id":205677,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["天时人事不相寻，遽食蒸豚废古吟。","谁感亲颜前约短，常知圣日后缘深。","风云亹亹天边路，霜露愔愔壁上琴。","我亦临风频拭目，看悬金印到山林。"],"title":"次韵病起"}
