{"author":"皮日休","id":27904,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["文如日月气如虹，举国重生正始风。","且愿仲山居左掖，只忧徐邈入南宫。","朝衣正在天香里，谏草应焚禁漏中。","为说明年今日事，晋廷新拜黑头公。"],"title":"送令狐补阙归朝"}
