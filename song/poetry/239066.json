{"author":"孙觌","id":239066,"strains":["平平仄仄平，仄仄仄仄平。","平平平仄仄，仄仄仄平平。","仄平平平仄，仄仄平仄平。","平平仄平平，仄○平仄平。","仄仄平仄仄，仄仄平○○。","平平仄平仄，仄仄仄仄平。"],"paragraphs":["松根络断崖，石脚泫细泉。","书堂何代育，故物尚依然。","右丞今摩诘，尚友千载前。","神交梦仙舟，地胜真辋川。","散策尘外躅，脱屣区中缘。","杯尊酌花鸟，一醉藉草眠。"],"title":"右丞相张公达明营别墅于汝川记可游者九处绘而为图贻书属晋陵孙某赋之 澹台书堂"}
