{"author":"黄庭坚","id":206272,"strains":["平平平仄○，仄仄仄平平。","平仄平平仄，平平仄仄平。","仄仄平仄仄，平仄仄平○。","仄仄平○仄，平平仄仄平。","仄平平仄仄，平仄仄仄平。","平仄平平仄，平平○仄平。"],"paragraphs":["梅残红药迟，此物共春归。","名字因壶酒，风流付枕帏。","坠钿香径草，飘雪浄垣衣。","玉气晴虹发，沉材锯屑霏。","直知多不厌，何忍摘令稀。","常恨金沙学，颦时正可挥。"],"title":"见诸人唱和酴醾诗辄次韵戏咏"}
