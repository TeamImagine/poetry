{"author":"杨公远","id":151458,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["秋高秣马理征鞍，琴鹤相随上帝关。","已有声名闻草木，又将诗句动夷蛮。","金銮未赐金莲炬，玉陛将催玉笋班。","管取来年三二月，定看昼著锦衣还。"],"title":"饯赵可斋朝京"}
