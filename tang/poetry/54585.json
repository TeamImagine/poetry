{"author":"陶翰","id":54585,"strains":["平仄仄仄平，仄平平仄平。","平○仄平○，仄仄平平○。","○仄仄平仄，○平仄仄平。","平平仄平仄，仄○平仄○。","平仄仄平○，平平平仄平。","平平平仄仄，平仄平平平。","仄平仄仄仄，仄平仄平平。","平平仄仄仄，仄仄平仄平。","平仄仄平仄，平平仄平平。","平平○仄仄，仄仄平平仄。"],"paragraphs":["骢马拂绣裳，按兵辽水阳。","西分雁门骑，北逐楼烦王。","闻道五军集，相邀百战场。","风沙暗天起，虏骑森已行。","儒服揖诸将，雄谋吞大荒。","金门来见谒，朱绂生辉光。","数年侍御史，稍迁尚书郎。","人生志气立，所贵功业昌。","何必守章句，终年事铅黄。","同时献赋客，尚在东陵傍。"],"title":"赠郑员外"}
