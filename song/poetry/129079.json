{"author":"赵孟坚","id":129079,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["行乐今非少壮时，一樽聊以酹吾师。","只鸡岂敢方前辈，下马犹能慰所思。","原上松杉新种植，望中桃李半披离。","归途剧饮赓新句，颠倒纶巾不自持。"],"title":"拜扫易斋先生墓  其一"}
