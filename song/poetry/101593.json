{"author":"赵抃","id":101593,"strains":["平仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["惊说炎飚烟瘴时，洞蛮蜂起寇南陲。","家书万倍金难得，远梦千回路不知。","刺史没身专捍御，谏官衔命救疮痍。","伏波死去今谁继，大笔铭勋压海涯。"],"title":"闻岭外寇梗"}
