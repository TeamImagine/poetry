{"author":"曹既明","id":171246,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["堂堂武烈与文英，引剑呼天气未平。","身后端知司祸福，生前直欲就功名。","胥山未尽吴侬意，郢水犹伤楚客情。","井里满前灵宇壮，长江千古带高情。"],"title":"胥山庙  其三"}
