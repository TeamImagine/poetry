{"author":"白居易","id":15742,"strains":["仄仄仄平平仄仄，平平仄仄仄平平。","仄平平仄仄平仄，仄仄平平平仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["爱酒舍人开小酌，能文御史寄新诗。","乱松园里醉相忆，古柏厅前忙不知。","早夏我当逃暑日，晚衙君是虑囚时。","唯应清夜无公事，新草亭中好一期。"],"title":"李十一舍人松园饮小酎酒得元八侍御诗叙云在台中推院有鞫狱之苦即事书怀因酬四韵"}
