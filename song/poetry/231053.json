{"author":"葛胜仲","id":231053,"strains":["仄平平仄仄平平，平仄平平仄仄平。","平仄平平仄仄仄，仄平平仄仄平平。","仄平平仄仄平仄，平仄平平平仄平。","仄仄平平仄仄仄，仄平仄仄仄平平。"],"paragraphs":["锦窠朱绂亦何荣，辞剧求闲责自轻。","聊喜青葱供俯仰，未应红腐较奇赢。","久知飞鸟有真意，谁信鸣鸡非恶声。","只恐朝端阙司隶，又将敛手避威名。"],"title":"赠鲍钦止二首  其一"}
