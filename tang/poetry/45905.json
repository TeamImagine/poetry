{"author":"王维","id":45905,"strains":["平仄仄仄平，平仄平平仄。","仄平平仄平，仄仄平平仄。","平仄平平仄，仄仄仄仄仄。","仄仄仄平仄，平平仄仄仄。","仄仄○仄平，仄平仄平仄。","仄仄仄○○，仄平○平仄。","平平○仄仄，仄仄平仄仄。","仄仄平平仄，仄平平仄仄。","○○仄平仄，○○仄平仄。"],"paragraphs":["田舍有老翁，垂白衡门里。","有时农事闲，斗酒呼邻里。","喧聒茅檐下，或坐或复起。","短褐不为薄，园葵固足美。","动则长子孙，不曾向城市。","五帝与三王，古来称天子。","干戈将揖让，毕竟何者是。","得意苟为乐，野田安足鄙。","且当放怀去，行行没余齿。"],"title":"偶然作六首 二"}
