{"author":"贯休","id":40698,"strains":["仄○仄平平仄仄，○仄平平仄平仄。","仄仄平平仄仄平，平仄○平平仄仄。","仄仄平平平仄仄，仄平仄仄平平仄。","平平仄仄平平平，仄仄仄○平仄仄。"],"paragraphs":["面如玉盘身八尺，燕语清狞战袍窄。","古岳龙腥一匣霜，江上相逢双眼碧。","冉冉春光方婉娩，黯然别我归稽𪩘。","他年必帅邯郸儿，与我杀轻班定远。"],"title":"送越将归会稽"}
