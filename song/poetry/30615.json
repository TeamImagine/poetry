{"author":"李流谦","id":30615,"strains":["○平仄仄平平仄，仄平仄仄○仄仄。","○○仄仄仄平仄，仄仄平平平仄仄。","仄平仄仄平仄平，仄平仄仄仄仄平。","平平仄仄○平平，仄仄仄仄平平平。","仄平仄仄平仄仄，仄○平仄平平仄。","平平平平仄仄仄，仄○平○○平仄。"],"paragraphs":["将军百战摧骄虏，向来射石如射虎。","分封不得一丸土，晚岁功名成梦语。","古来志士穷者多，唾壶击碎奈命何。","平生道力轻群魔，巨舰岂肯摇微波。","大千与我俱幻尔，是中无处容悲喜。","西方仙人不可诋，破除忧患正须此。"],"title":"张周倚下第作此唁之"}
