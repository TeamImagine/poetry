{"author":"李之仪","id":205187,"strains":["平平仄仄仄，仄仄○平平。","平平仄仄○，仄仄平平平。","仄平仄平○，仄仄仄仄平。","平仄仄仄平，仄仄平仄平。","平平仄○仄，平仄○平平。","平○○○仄，仄仄仄仄仄。","仄仄仄仄平，仄○○○平。","仄仄平仄仄，仄仄仄仄平。","仄平仄仄平，仄仄仄仄平。","仄仄平仄仄，○平仄平平。","平○仄仄○，○仄平平○。"],"paragraphs":["春风不解事，吼地如雷霆。","谁知一席间，笑语灯荧荧。","主人意弥敦，设置不少停。","而我槁木然，感慨时自惊。","多情接胜友，孤朗如初星。","微吟间相警，似欲慰独醒。","我老百不堪，已分如漂萍。","邂逅因事乐，尚或有此形。","不惭引去先，得意耳暂清。","展转寻断梦，间关愧微生。","何当万里浪，相与同沧溟。"],"title":"丁德儒置酒适与陈君俞联坐聊赋小诗为君俞谢因以赎先起之罪"}
