{"author":"李弥逊","id":253165,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["晓衢初日动游人，叠嶂回溪绿黛新。","自偃松篁如唤客，后开桃李尚留春。","笑谈怀远西山上，觞咏追时白水滨。","五马行春从此始，更驱风伯净车尘。"],"title":"上巳日陪徽守游白水寺继登西山继白堂晚饮"}
