{"author":"徐鹿卿","id":117621,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["玉立青规照眼新，封侯端合踵平津。","公车久满三千牍，属国犹淹十九春。","一睹雉驯知善政，双飞鹗荐爨陈人。","焦桐会有知音在，未必终为爨下薪。"],"title":"次韵史宰贺受荐"}
