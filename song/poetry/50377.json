{"author":"周必大","id":50377,"strains":["平仄仄○平仄仄平○○，仄仄仄仄平平平。","仄仄仄仄平平平○仄仄，平平○平平仄平。","平平平平仄仄仄，平平仄仄仄仄平。","仄○仄平仄仄仄，平仄仄仄仄仄平。","平平○○仄平仄，平平○○仄仄平。","平平平仄平平仄，仄平仄仄○○平。","平○平平平仄仄，平平仄仄平仄平。","仄平平仄仄平仄，仄仄平○仄仄平。"],"paragraphs":["君不见当年卫武髦且期，尚欲进德形箴规。","又不见潞公堂成过九十，精神折冲夸德威。","公今年才六十耳，朱颜绿鬓俨未衰。","便从午桥乐暇佚，宁独不畏二老讥。","恭惟中兴圣明主，焦心劳思抚四夷。","山东河北因戎索，远民日夜思王师。","楼号筹边宜属意，堂名佚老谁敢知。","请赓方叔壮猷雅，第入宣王复古诗。"],"title":"寄题王公明枢使豫章佚老堂"}
