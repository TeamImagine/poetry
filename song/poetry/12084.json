{"author":"胡寅","id":12084,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["何事团炉一笑哗，穷冬才许见琼花。","细论剪刻谁能解，欲鬭轻明岂易加。","且共落梅纷沼鉴，未须融玉挂檐牙。","知君素有阳春句，可但梁园著赋夸。"],"title":"十二月二十一日见雪于籍溪"}
