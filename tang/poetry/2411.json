{"author":"高适","id":2411,"strains":["平仄仄仄仄，仄○○仄平。","○平仄仄仄，仄仄平平平。","○仄仄平仄，平平平仄平。","平平仄平仄，平仄○平平。","平仄仄平仄，平平仄平平。","平平○平仄，仄仄平平平。","平仄仄平仄，平平仄平平。","平平仄仄仄，○仄仄○平。"],"paragraphs":["常忝鲍叔义，所期王佐才。","如何守苦节，独此无良媒。","离别十年外，飘飖千里来。","安知罢官后，惟见柴门开。","穷巷隐东郭，高堂咏南陔。","篱根长花草，井上生莓苔。","伊昔望霄汉，于今倦蒿莱。","男儿命未达，且尽手中杯。"],"title":"宋中遇陈二"}
