{"author":"刘跂","id":211350,"strains":["○平平仄仄，平○仄○平。","平平平平仄，仄仄○仄平。","平仄仄仄平，平仄平仄平。","仄仄○仄平，仄仄仄仄平。","○平仄平仄，仄仄仄平平。","仄平平平平，○仄○平平。","平仄平仄平，仄仄平○平。","平平仄平仄，平仄○仄仄。","平平仄仄仄，仄仄平○平。","仄平仄平平，仄仄平平平。"],"paragraphs":["行年逾六十，衰堕百虑休。","新春逢佳日，忽漫思出游。","邻曲四五人，风味成一流。","步屧相后先，散若水上鸥。","重城未云远，乃得此林丘。","缅怀斜川人，疏野更无俦。","千载今日欢，政尔聊相酬。","谁言恨枯槁，兹语当信不。","阿连最领此，欲语翻离忧。","寄声早归来，二仲须羊求。"],"title":"与诸人步郊外作寄舍弟斯川"}
