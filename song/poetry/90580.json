{"author":"韩琦","id":90580,"strains":["仄平仄仄平平仄，仄平平仄平平仄。","平仄○平仄仄平，平平平仄○平仄。","平平仄仄仄○仄，平仄平平仄平仄。","平平仄仄仄仄○，仄仄平仄仄平○。","仄平平仄仄○平，平平仄仄平○仄。","平平平仄仄仄平，仄仄平平仄平仄。","仄平仄仄仄仄平，平平仄仄平平仄。","平平仄仄仄平平，仄仄平平仄平○。","平平仄仄仄○仄，平仄仄平平仄仄。","平仄仄仄平仄仄仄仄仄，仄仄平仄平平仄。"],"paragraphs":["邺宫废瓦埋荒草，取之为砚成坚好。","求者如麻几百年，宜乎今日难搜讨。","吾邦匠巧世其业，能辨环奇幼而老。","随材就器固不遗，大则梁栋细棼橑。","必须完者始称珍，何殊巨海寻三岛。","荆人之璧尚有瑕，夏后之璜岂无考。","况乎此物出坏陶，千耕万𣃁常翻搅。","吾今所得不专全，秘若英瑶藉文缫。","君诗苦择未如意，持赠只虞咍绝倒。","君不见镇圭尺二瑁四寸，大小虽异皆君宝。"],"title":"答陈舜俞推官惠诗求全瓦古砚"}
