{"author":"喻坦之","id":35201,"strains":["仄仄平○仄，平平仄仄平。","仄平○仄仄，仄○仄平平。","仄仄平平仄，平平仄○平。","平○平仄仄，平仄仄平平。","仄仄平平仄，○平仄仄平。","仄平平仄仄，仄仄仄平平。","仄仄平平仄，平○仄仄平。","仄平○仄仄，仄仄仄平○。"],"paragraphs":["碧落云收尽，天涯雪霁时。","草开当井地，树折带巢枝。","野渡滋寒麦，高泉涨禁池。","遥分丹阙出，回对上林宜。","宿片攀檐取，凝花就砌窥。","气凌禽翅束，冻入马蹄危。","北想连沙漠，南思极海涯。","冷光兼素彩，向暮朔风吹。"],"title":"长安雪后"}
