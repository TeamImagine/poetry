{"author":"方回","id":147490,"strains":["仄平仄仄平，仄仄仄仄仄。","平平平○平，仄平平仄仄。","仄仄仄仄仄，仄平仄仄仄。","仄仄仄○仄，仄仄平仄仄。","平仄平平仄，仄仄仄仄仄。","仄仄仄仄仄，○仄仄平仄。","仄平仄平平，仄仄仄仄仄。","仄仄仄仄仄，仄仄仄平仄。"],"paragraphs":["子云性滑稽，寓意颂酒德。","鸱夷虽胜瓶，岂终无腐日。","子反以此毙，孟公卒自贼。","万物有中道，盍少循轨则。","唐用交州督，畏瘴避远役。","抵死坐不饮，如此固为失。","北齐有孙生，执笔老敕勒。","一夕醉不起，彼亦岂为得。"],"title":"秋晚杂书三十首  其二四"}
