{"author":"楼钥","id":66650,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["城居久矣厌尘劳，来访名山写郁陶。","客路行随流水远，征人与坐白云高。","千林舞翠吹蓬鬓，二麦摇青照纻袍。","努力共登天尺五，要看飞雪喷云涛。"],"title":"雪窦道中"}
