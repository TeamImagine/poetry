{"author":"释行海","id":145965,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["茫茫宇宙事如何，夕菊朝兰宛转歌。","陌上柳条谁折尽，客中秋思夜来多。","阳春欲奏朱弦断，江水长流白鸟过。","一自五湖人散后，更无魂梦出烟萝。"],"title":"壬子七月"}
