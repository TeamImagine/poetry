{"author":"方回","id":148618,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["破窗枯叶共秋声，寒近贫人共喜晴。","守道故知终有命，感时焉得便无情。","今年浙右全伤水，何日天涯尽寝兵。","闻道街头卖黄雀，且须沽酒作南烹。"],"title":"独酌有感"}
