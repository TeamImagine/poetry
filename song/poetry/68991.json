{"author":"释契嵩","id":68991,"strains":["仄仄平平仄仄平，平平仄仄仄仄平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["几日山游霰雪稀，相随野老亦忘机。","始怜洞里云堪卧，又忆人间岁杪归。","夜落梅花应满路，风含春色自吹衣。","凭君为语王孙道，音信终须寄鸟飞。"],"title":"送公济冲晦出山兼简驻泊李思文"}
