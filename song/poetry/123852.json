{"author":"王柏","id":123852,"strains":["平平平平平，平平仄平仄。","平仄平仄平，平平仄平仄。","平仄仄仄平，仄仄仄仄仄。","仄平仄平仄，仄平仄仄仄。","平○仄○平，仄仄仄平仄。","平平仄○仄，仄平仄平仄。","仄仄平仄仄，仄平平仄仄。","○仄仄平平，仄仄仄平仄。","仄仄？平平，平平○平仄。","仄○平仄○，平平仄仄仄。","平仄仄平仄，平平仄仄仄。","仄仄平平平，平仄仄○仄。","仄仄仄平平，平平仄平仄。"],"paragraphs":["山前群羊儿，群羊化为石。","山后谦牧翁，双牛挂虚壁。","仙佛道不同，妙处各自得。","我来牧坡上，牧翁已牧出。","风行麦浪高，日暖柳阴直。","沙平草正软，隔林数声笛。","试问翁牧意，着鞭还用力。","牵起鼻撩天，蹋地四蹄实。","渴饮菩提泉，饥来噍刍苾。","步行颠倒骑，神光背上射。","因悟角前后，通身白的皪。","勿使蹊人田，毋乃失其职。","舍策脱蓑归，人牛两无迹。"],"title":"牧歌寄谦牧翁"}
