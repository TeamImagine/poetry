{"author":"欧阳修","id":79636,"strains":["仄平仄仄仄，平平平平平。","仄仄平○平，仄仄平平○。","平○仄平仄，仄仄仄仄平。","仄仄仄仄平，仄仄平仄平。","○平平仄平，平仄平仄○。","仄平平仄仄，平仄仄仄平。","○仄仄仄仄，平平仄平平。","仄仄仄仄仄，仄平平平仄。","仄平仄仄仄，仄仄平○平。","仄平平仄仄，仄仄仄平平。","平○仄仄仄，仄仄仄仄平。","平平仄仄仄，平平仄平平。","仄平仄仄仄，仄仄平仄平。","仄仄平仄仄，仄仄仄仄平。","平平○仄仄，仄仄○仄○。","平○仄平仄，平仄仄○平。","平平仄平仄，仄仄仄平平。","仄平仄仄仄，仄仄○平○。","仄仄○仄仄，平○仄平平。","仄平○仄仄，仄仄平仄平。","仄仄仄平平，仄平仄○平。","仄仄仄仄仄，仄仄○平平。","仄平仄仄仄，○平平仄平。","平平仄平平，仄仄仄○平。","平仄平仄仄，平○○平平。","平平仄仄仄，仄仄平仄平。"],"paragraphs":["众奇子美貌，堂堂千人英。","我独疑其胸，浩浩包沧溟。","沧溟产龙蜃，百怪不可名。","是以子美辞，吐出人辄惊。","其于诗最豪，奔放何纵横。","众弦排律吕，金石次第鸣。","间以险绝句，非时震雷霆。","两耳不及掩，百疴为之醒。","语言既可骇，笔墨尤其精。","少虽尝力学，老乃若天成。","濡毫弄点画，信手不自停。","端庄杂丑怪，群星见搀枪。","烂然溢纸幅，视久无定形。","使我终老学，得一已足矜。","而君兼众美，磊落犹自轻。","高冠出人上，谁敢揖其膺。","群臣列丹陛，几位缺公卿。","使之束带立，可以重朝廷。","况令参国议，高论吐峥嵘。","惜哉三十五，白发今已生。","近者去江淮，作诗寄离情。","口诵不及写，一日传都城。","退之序百物，其鸣由不平。","天方苦君心，欲使发其声。","嗟我非鸑鷟，徒思和嘤嘤。","因风幸数寄，警我聋与盲。"],"title":"答苏子美离京见寄"}
