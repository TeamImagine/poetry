{"author":"韩淲","id":86285,"strains":["仄仄仄仄仄，仄○仄平平。","平平平平○，平仄平平○。","○仄仄○仄，仄仄○仄平。","平平○仄○，平平仄平平。","平○○仄仄，○平仄平平。","平仄仄平平，仄仄仄仄平。","平仄仄○仄，平平仄平平。"],"paragraphs":["二士我所尚，得闲遂幽寻。","盘桓南豅中，迤逦梅岩深。","长日蕴轻暑，宿雨收积阴。","飘飘吹薄衣，遥遥豁烦襟。","绸缪敦宿好，留连匪他心。","泉石纵惟宜，爵服岂不任。","天运每如此，欢言理清斟。"],"title":"初九日上南豅二十日同成季访俞伯辉"}
