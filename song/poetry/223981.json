{"author":"周行己","id":223981,"strains":["平平仄仄○平仄，平仄仄平仄仄仄。","仄平仄仄平仄平，○○仄仄平平仄。","仄仄平仄平仄平，仄仄○平仄仄仄。","平平仄仄仄仄仄，仄仄○平仄平仄。","仄平平仄仄平仄，仄仄平平仄平仄。","仄○平平仄平仄，仄平仄仄仄仄仄。","平平平仄平仄仄，仄仄仄仄仄○仄。"],"paragraphs":["秋风飒飒吹寒雨，寒士畏寒不畏暑。","杜陵四海无尺椽，颇思大屋连千础。","大庇天下寒士寒，小利犹能及雀鼠。","平生志大不小用，未解从人问科举。","可怜时俗喜儇媚，此道悠悠付何所。","不如归来负寒日，食芹得味绝不去。","人生何处无一饭，饱卧便便腹如鼓。"],"title":"次君陟见志韵"}
