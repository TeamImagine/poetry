{"author":"刘子翚","id":15154,"strains":["仄平仄平平，平平仄○仄。","平平○仄仄，平仄仄平仄。","平平仄仄平，仄仄平平仄。","仄平平平仄，仄○平平仄。","仄平仄平平，平仄仄平仄。","仄平仄平平，仄仄仄平仄。","仄仄平仄平，平平平仄仄。","平平平仄仄，仄仄平仄仄。"],"paragraphs":["震雷霹枯松，顽龙失其据。","浮云三日雨，盈亩复他注。","商羊舞未休，旱魃消何遽。","稍宽人心切，仰荷天恩布。","稻畦袅连颠，挼穗给朝饫。","菜畦擢新萌，荡涤死群蠹。","岁俭民怨咨，时丰家悦豫。","青青寒莠色，亦复贪雨露。"],"title":"谕俗  其九"}
