{"author":"马之纯","id":77086,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["秦淮二十四浮航，何似高高虹作梁。","恐有兵戎来暮夜，可除扳索当城隍。","淮深尚欲横鞭渡，河广犹将一苇杭。","好是维持令有道，却将夷狄守封疆。"],"title":"二十四航"}
