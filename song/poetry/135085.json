{"author":"邵雍","id":135085,"strains":["平平平仄仄平平，仄仄平平仄仄平。","仄仄仄平平仄仄，平平平仄平平平。","平平平仄仄平仄，仄仄仄平平仄平。","仄仄平平平平仄，仄平平仄仄平平。"],"paragraphs":["人人谁不愿封侯，及至封侯未肯休。","大得却须防大失，多忧元只为多求。","规模焉敢比才士，度量自知非饮流。","少日何由能强此，况今年老雪堆头。"],"title":"答友人劝酒吟"}
