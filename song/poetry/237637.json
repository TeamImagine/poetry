{"author":"刘一止","id":237637,"strains":["仄仄平平仄仄平，仄平仄仄仄平平。","仄平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["洗盏初尝麹米春，一樽相属是前因。","忽惊万顷月波上，相对九霄风露人。","十载京尘如梦破，半生鸥鸟已心亲。","他时唤取何郎到，要遣官梅动兴频。"],"title":"从子非登月波楼戏用前韵并简何子楚"}
