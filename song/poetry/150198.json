{"author":"方回","id":150198,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["秋崖劲笔敌黄陈，贽卷当年许望尘。","十载江湖春雁断，万山烟雨石羊新。","余生敢忘尊前话，先正曾同席上宾。","今日相逢两家子，可无努力继前人。"],"title":"次韵休宁程君圉来访"}
