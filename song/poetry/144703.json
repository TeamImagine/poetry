{"author":"陈杰","id":144703,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄仄平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["兵前万事举头非，风太无情宰木悲。","马鬣未随陵谷变，龙髯还长子孙枝。","会看高表鹤归日，毋忘新栽鹿触时。","雨露百年思不极，深心更有岁寒知。"],"title":"题王氏先垅寿松亭"}
