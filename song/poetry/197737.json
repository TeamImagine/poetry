{"author":"苏辙","id":197737,"strains":["平○仄平仄，仄仄仄平平。","仄仄平平仄，平平仄仄平。","平平○仄仄，平仄仄平平。","仄仄平平仄，平○仄仄○。","平平平仄○，平仄仄平平。","仄仄平平仄，平平仄仄○。"],"paragraphs":["松庭散朝日，棘户启秋风。","鹄鹭纷来下，旌旗俨未攻。","驰词看倚马，余力送征鸿。","逸足谁先到，孤标想暗空。","晶荧双镜并，高下片言公。","老病方耽睡，飞沉一梦中。"],"title":"试院唱酬十一首 观试进士呈试官"}
