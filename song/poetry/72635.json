{"author":"曾丰","id":72635,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄仄平平仄平。"],"paragraphs":["都下灯前别酒阑，我归江国子闽关。","鲤鱼不赐书来去，蝴蝶犹将梦往还。","抵掌伊吾灰壮志，折腰彭泽汗衰颜。","十年以后来相问，收拾俸余归买山。"],"title":"寄临汀推官卢伯寿  其二"}
