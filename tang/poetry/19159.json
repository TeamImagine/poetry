{"author":"王初","id":19159,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["阊阖疏云漏绛津，桥头秋夜鹊飞频。","犹残仙媛湔裙水，几见星妃度袜尘。","历历素榆飘玉叶，涓涓清月湿冰轮。","年来若有乘槎客，为吊波灵是楚臣。"],"title":"银河"}
