{"author":"黄庭坚","id":207017,"strains":["平平仄平仄，仄仄仄仄仄。","仄平平仄仄，仄仄○平仄。","平平仄仄平，仄仄仄平仄。","○仄仄仄平，仄仄仄平仄。","平平仄平仄，平仄○仄仄。","平平仄仄仄，仄平仄平○。","平平仄平平，平平仄平仄。","仄仄仄平平，仄仄○仄仄。","○平○仄仄，仄仄仄平仄。","○平○仄平，平仄仄平仄。","仄平仄仄仄，平平仄平仄。","平仄仄仄平，仄平仄○仄。","平平仄仄○，仄仄平仄仄。","平平仄平○，平仄仄平仄。","仄○仄仄平，平仄平仄仄。","仄仄仄○平，平仄平仄仄。"],"paragraphs":["灵源庙前木，我昔见拱把。","七年身屡到，郁郁荫檐瓦。","春风响马衔，并辔客萧洒。","更愿少尹贤，置酒意倾写。","斋堂有佳处，花柳轻娅姹。","莲塘想旧叶，稻畦识枯苴。","开关抚洪河，黄流极天泻。","忆昔武皇来，系璧沈白马。","从官亲土石，襁负至鳏寡。","空余瓠子诗，哀怨逼骚雅。","白圭自圣禹，今谁定真假。","晁子发谠言，圣功谅难亚。","排河着地中，势必千里下。","移民就宽闲，何地不耕稼。","此论似太高，吾亦茫取舍。","有器可深川，吾未之学也。"],"title":"同尧民游灵源庙廖献臣置酒用马陵二字赋诗二首  其一"}
