{"author":"许景衡","id":230112,"strains":["仄仄平平平，平仄仄平仄。","仄平仄○平，平平仄○仄。","平仄仄○仄，平仄平仄仄。","平平仄○平，平平仄平仄。","○平平仄仄，仄仄平平仄。","仄仄仄平○，平仄仄仄仄。","平平仄平平，仄仄仄平仄。","仄平平仄仄，仄仄平仄仄。","平平平仄仄，平仄○平仄。","○平仄○平，平仄仄平仄。","平平仄平仄，仄平平仄仄。","平○仄平仄，仄仄仄平仄。","平平仄仄仄，平仄平仄仄。","平平仄仄仄，平平仄平仄。","仄平平平仄，仄仄平平仄。","平平仄平平，仄仄仄平仄。","○平仄仄仄，仄仄平仄仄。","仄平平仄平，○仄平平仄。"],"paragraphs":["忆昨秋风时，持檄走东越。","棘围琐深严，莲塘漾空阔。","嘉与二三子，雄辩探理窟。","清尊日从容，高堂俯轩豁。","思家资善谑，望远严诗律。","海蚌割明莹，荆璞略玷缺。","双瞳眩丹青，万纸叠冰雪。","敢辞穷日力，要使驽骥别。","谁怜今夜里，还对中秋月。","当时席空阶，清影数毛髪。","杯盘已零乱，浩歌弥激烈。","朋从渺湖海，岁月苦飘忽。","穷阎抚往事，惊梦谁与说。","清砧送逸响，寒螀共幽咽。","旧游知谁在，想见宾筵设。","泠然广寒宫，共此白银阙。","题名满四壁，世路非一辙。","北轩风雨多，长恐银钩脱。"],"title":"忆昨"}
