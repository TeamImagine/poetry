{"author":"谢翱","id":164648,"strains":["平平平平○仄仄，平平仄仄平平仄。","仄○○仄平仄平，平仄平平仄○仄。","仄平仄仄仄平○，平平仄○平平仄。","平平仄仄仄仄平，仄仄平平仄仄仄。","平平○平仄仄仄，平仄仄平平仄仄。"],"paragraphs":["神风流霆驱偃草，天兵夜下西南道。","虎贲长戟来凤州，归峡衔枚疾如扫。","庙谟万里谂诸将，山川曲折图形状。","天同鬼授契若符，坐减罘罳虏供帐。","归来论功授节镇，铙鼓殿前歌破阵。"],"title":"宋骑吹曲 遣将曲第三 其二"}
