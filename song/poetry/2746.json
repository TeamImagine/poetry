{"author":"宋庠","id":2746,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。"],"paragraphs":["铃斋西北小池台，漠漠年光病眼开。","水面绿深知冻解，柳梢黄浅觉春来。","啁啾野雀遗寒毳，拨剌潜鱼露戏鳃。","物物恼人俱入咏，使君争奈乏天才。"],"title":"新春雪霁坐郡圃池上二首  其一"}
