{"author":"陈襄","id":157283,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["庆寿蟠桃晓雾昏，忽闻笳鼓咽都门。","宫闱有范遗文母，社稷无忧付圣孙。","四海心丧同祖妣，一封手诏易陵园。","君王孝感凌穹昊，未尽东朝欲报恩。"],"title":"慈圣光献太皇后挽词二首  其二"}
