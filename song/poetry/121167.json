{"author":"白玉蟾","id":121167,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["红轮荏苒向西颓，笋乘鸱蹲手拄腮。","摇兀形神生睡思，按行水石得诗媒。","山光走向檐前拱，溪响飞从闼畔来。","遥见青山如雪白，心知个是数枝梅。"],"title":"轿中"}
