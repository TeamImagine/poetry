{"author":"刘敞","id":175860,"strains":["仄仄平平平仄平，仄平平仄仄平平。","仄仄平平平仄仄，平平仄仄仄平○。","平平仄仄平平仄，平仄○平○仄○。","仄仄平平仄平仄，平平平仄仄平平。","平平仄仄平平仄，平仄平平平仄平。","仄仄平平平仄仄，平平仄仄仄平○。"],"paragraphs":["野客幽居何处寻，小园荒径似山林。","雨足虾蟆何自喜，秋来蟋蟀竞悲吟。","丹青果实同时熟，红白荷花相映深。","可怨幽兰老堂下，无端柔蔓上城阴。","微茫返照楼头出，萧索孤烟天际沉。","楚泽偏伤千里目，西风自觉倦登临。"],"title":"晚晴小园"}
