{"author":"李白","id":55526,"strains":["平平仄仄仄，仄仄平平平。","平仄仄平平，平平仄平平。","平仄仄平仄，仄仄仄平平。","○平仄平平，平仄○平平。","平平仄平仄，仄仄平平平。","平平仄仄仄，仄仄平平平。","仄仄仄仄仄，平平仄平平。","平仄仄仄平，○平○平○。","仄仄仄仄仄，平平○平平。","平仄仄平平，平平仄平平。","平？仄平仄，平平仄平仄。","仄仄○平仄，平平仄平平。"],"paragraphs":["秦皇扫六合，虎视何雄哉。","飞剑决浮云，诸侯尽西来。","明断自天启，大略驾群才。","收兵铸金人，函谷正东开。","铭功会稽岭，骋望琅琊台。","刑徒七十万，起土骊山隈。","尚采不死药，茫然使心哀。","连弩射海鱼，长鲸正崔嵬。","额鼻象五岳，扬波喷云雷。","鬐鬣蔽青天，何由睹蓬莱。","徐[巿]载秦女，楼船几时迥。","但见三泉下，金棺葬寒灰。"],"title":"古风 三"}
