{"author":"胡骈","id":35516,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平平仄平。"],"paragraphs":["林下茅斋已半倾，九华幽迳少人行。","不将冠剑为荣事，只向烟萝寄此生。","松竹渐荒池上色，琴书徒立世间名。","白杨风起秋山暮，时复哀猿啼一声。"],"title":"经费拾遗旧隐"}
