{"author":"项安世","id":53221,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["穷冬一雪系农心，吁佛祈仙望已深。","逾月亢晴生暑瘴，连朝霏雾作春阴。","夜窗且喜风兼雨，晓瓦才看粉共银。","可是江妃悭笑粲，都能无意管呻吟。"],"title":"腊尽仅得微雪"}
