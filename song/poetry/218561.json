{"author":"许翰","id":218561,"strains":["平平仄○平，平仄平仄平。","平平仄仄○，仄仄平仄平。","仄平仄仄仄，平平仄平平。","平平平仄○，仄仄平平平。","平平平仄平，仄仄平平平。","平仄平仄平，平仄仄仄○。","平平仄平仄，○仄平仄平。","仄平仄平仄，仄平平仄平。","平仄仄仄仄，平仄平仄平。","仄仄仄平仄，平平平仄平。","仄平仄仄仄，仄仄仄仄平。","仄仄仄○平，平平平仄平。"],"paragraphs":["旃裘乱衣裳，风雨飘屋庐。","南奔万里空，脱死锋镝余。","翠华狩绝域，黄尘翳修涂。","朝无嵇侍中，溅血霑谁裾。","夷儿金束袍，漉蔌悬珊瑚。","骄气吞九州，投饵术已疏。","公捐绕朝策，观化聊据梧。","凤凰渺鸿乙，紫氛谁与俱。","丘壑岁已晚，锺鼎功未书。","弃置委时运，超摇游物初。","此忧自古有，此乐绝世无。","邂逅拯横流，功成吾不居。"],"title":"奉和大观文相公见寄古风"}
