{"author":"蔡戡","id":71364,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["裁霜翦水戏成春，琼蕊瑶华巧鬭新。","馿帽清寒诗得助，渔蓑幽绝画通神。","峰峦幻出千寻玉，宇宙空无一点尘。","我欲乘风入阊阖，不知飞珮更何人。"],"title":"用前韵  其一"}
