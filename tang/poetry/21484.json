{"author":"杜牧","id":21484,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["翠岩千尺倚溪斜，曾得严光作钓家。","越嶂远分丁字水，腊梅迟见二年花。","明时刀尺君须用，幽处田园我有涯。","一壑风烟阳羡里，解龟休去路非赊。"],"title":"正初奉酬歙州刺史邢群"}
