{"author":"梅尧臣","id":57611,"strains":["仄平仄仄仄仄平，仄平仄仄仄仄平。","仄平仄平仄仄仄，○仄○平平仄平。","仄平仄仄仄仄仄，仄平平平仄仄平。","平平仄平平仄平，仄仄仄平平○○。","平仄仄平平仄平，平仄仄仄平平平。","仄仄仄仄平仄平，平○仄仄○仄平。"],"paragraphs":["箭头破贼弃不为，笔端射策取桂枝。","殿前脱袍改旧色，庭下折腰甘去时。","历阳郡小太守好，督邮官闲众吏嬉。","江边竹园啼竹鸡，竹里种花春过迟。","东望望夫云脚垂，烟雨隔岸风樯欹。","湿雁不起沙上嘶，君思历乱如盎丝。"],"title":"送周直孺秘校和州都曹"}
