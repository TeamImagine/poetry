{"author":"刘弇","id":209568,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["底事遑遑不见容，秋来又见走西东。","四时花月搜吟内，万里江山险阻中。","归去但应存舌在，愁来莫更笑途穷。","从今贾马休谈咏，恐起霜天刮面风。"],"title":"冬日呈郭明远二首  其二"}
