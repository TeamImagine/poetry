{"author":"张耒","id":217380,"strains":["仄仄仄平仄，平平仄平平。","平仄仄○平，仄平平○平。","仄仄○平平，平仄仄○平。","仄平平平仄，仄平平仄平。","仄仄仄仄仄，仄平仄平平。","仄平平平仄，平平○仄仄。"],"paragraphs":["滞雨忽云霁，园林有清晖。","时鸟亦和鸣，好风清且微。","远愧深山僧，趺坐掩禅扉。","岂知芳非歇，讵伤寒暑违。","一念与道寂，九旬淡无为。","蹑心探斯理，吾今其庶几。"],"title":"雨霁"}
