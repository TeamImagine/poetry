{"author":"陆游","id":38492,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["省户归来不计年，悠然高卧镜湖边。","钩帘每对千峰雨，接竹新分一脉泉。","学问诚身元有道，厄穷知我岂非天。","虚名自古能为累，正恐人看直一钱。"],"title":"高卧"}
