{"author":"白居易","id":15417,"strains":["仄仄仄仄○，平○仄平仄。","仄仄平平平，平○仄平仄。","仄平平平仄，仄仄平平仄。","仄仄仄平平，仄仄平平仄。","仄平仄平仄，仄仄仄仄仄。","仄仄平平平，平平仄仄仄。"],"paragraphs":["八月白露降，湖中水方老。","旦夕秋风多，衰荷半倾倒。","手攀青枫树，足蹋黄芦草。","惨淡老容颜，冷落秋怀抱。","有兄在淮楚，有弟在蜀道。","万里何时来，烟波白浩浩。"],"title":"南湖晚秋"}
