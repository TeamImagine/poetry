{"author":"方回","id":147631,"strains":["仄仄平平仄平仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["犹忆清虚下云汉，转头劫堑已灰飞。","三山恍惚惊鳌动，千岁凄凉望鹤归。","风度羡君仙骨莹，年华迫我世缘微。","岂无道侣歌招隠，许脱红尘卧碧霏。"],"title":"次韵袁提学题皇甫真人清虚庵二首  其二"}
