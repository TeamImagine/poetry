{"author":"张说","id":34577,"strains":["仄仄仄○仄，平平仄仄仄。","仄仄仄平○，仄仄仄仄仄。","仄仄仄平仄，平平仄平仄。","平平仄仄○，平仄平平仄。","仄仄仄○仄，平平仄仄仄。","平仄仄○平，平平仄平仄。","仄仄仄平仄，平平仄平仄。","平平仄仄○，仄仄平平仄。","仄仄平仄仄，平平平仄仄。","仄平○仄仄，仄仄仄平仄。","平平仄仄平，平仄○平仄。","○平○仄仄，仄仄平○仄。","仄仄仄平平，平平平仄仄。","平○仄平仄，仄仄○平仄。","仄仄平仄仄，平平○仄仄。","○平仄仄平，仄仄平平仄。"],"paragraphs":["缅邈洞庭岫，葱蒙水雾色。","宛在太湖中，可望不可即。","剖竹守穷渚，开门对奇域。","城池自絷笼，缨绶为徽纆。","靡日不思往，经时始愿克。","飞棹越溟波，维舟恣攀陟。","{穴/叫}窱入云步，崎岖倚松息。","岩坛有鹤过，壁字无人识。","滴石香乳溜，垂崖灵草植。","玩幽轻雾阻，讨异忘曛逼。","寒沙际水平，霜树笼烟直。","空宫闻莫睹，地道窥难测。","此处学金丹，何人生羽翼。","谁传九光要，几拜三仙职。","紫气徒想像，清潭长眇默。","霓裳若有来，觏我云峰侧。"],"title":"游洞庭湖湘"}
