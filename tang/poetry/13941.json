{"author":"李贺","id":13941,"strains":["平○平平平，○仄仄○平。","仄仄平平仄，平平仄仄平。","仄平平仄仄，仄仄仄平平。","平仄平平仄，○平仄仄○。","仄平平仄仄，仄仄仄平平。","平仄平平仄，平平仄仄平。"],"paragraphs":["人间无阿童，犹唱水中龙。","白草侵烟死，秋梨遶地红。","古书平黑石，袖剑断青铜。","耕势鱼鳞起，坟科马鬣封。","菊花垂湿露，棘径卧干蓬。","松柏愁香涩，南原几夜风。"],"title":"王濬墓下作"}
