{"author":"王十朋","id":23205,"strains":["仄仄仄仄仄，平平仄平平。","仄仄仄仄仄，平平仄平平。","平平仄平仄，平仄○平平。","仄平平平仄，平仄仄仄○。","○平仄○仄，仄仄平平平。","○平仄平平，仄仄平平平。","仄○仄平仄，仄仄平平平。","仄仄仄○平，仄仄仄平平。","平平平仄仄，平平○○平。","平平仄平仄，仄仄仄平平。"],"paragraphs":["老境厌吏事，归心遶丘园。","日月忽有夏，炎蒸变春温。","芝堂孰新酿，谁共论文尊。","缅怀蓬山旧，情好素所敦。","殷勤十从事，往扫东坡轩。","深杯滑琉璃，不比田家盆。","醉吟到高处，舞月成清欢。","我独坐空斋，静对忘忧萱。","萱多忧未忘，香清思犹昏。","怀君不成寐，两处一声猿。"],"title":"洪景卢以郡酿饮客于野处园赋诗见寄次韵"}
