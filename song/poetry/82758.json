{"author":"刘过","id":82758,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["廉纤小雨久于梅，喜得晴新亦快哉。","五色波光丽𫛛鹊，十分云气近蓬莱。","旌旗侧畔宫墙转，戈戟丛中武库回。","走马看花生怕晚，果然桃李一山开。"],"title":"同郭殿帅游凤山寺探桃李"}
