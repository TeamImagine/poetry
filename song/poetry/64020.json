{"author":"王质","id":64020,"strains":["仄平平仄平仄平，平平仄仄平平平。","平仄平平仄平平，平平平平○○平。","平平仄仄平平平，仄仄平○仄仄平。","平平平仄仄仄平，仄仄平仄○平平仄平。","○平平仄仄平仄，仄仄平平仄平仄。","平平平仄仄平仄，仄○仄平仄○仄。","○平仄○平仄平，○平平仄平仄○。","平平平仄仄平○，仄仄仄仄平平平。","仄平平平仄仄仄，仄平仄仄○平仄。","○平○仄仄平○，仄○平平平仄仄。","仄仄仄仄仄仄平，仄仄平平仄仄平。","仄平仄仄平平仄，平平仄仄○平平。","仄平仄仄仄平仄，○仄平仄仄○仄。","平平平仄仄平平，仄仄平平○仄仄。"],"paragraphs":["玉京群帝周大罗，芙蓉倒影旌旗多。","明视仍孙窃姮娥，双成飞琼相和歌。","飞琼授以无声诗，下走人间𫘝莫追。","梅花狂扫不自持，但见浮动横斜他不知。","中书君贵列钟鼓，唤下真真命歌舞。","真真呼上复呼下，上屏不言下屏语。","空郊莽苍江渺茫，中书头锐身瘦长。","玄泓濡首醉淋浪，首所触者皆生香。","柳山俞生气象别，不惟手洁更身洁。","中书相与有良缘，共看霜天羌筦裂。","十指五指握妙华，不在山颠即水涯。","老杨死守梅花树，攀枝弄叶犹咨嗟。","眼光落此亦前定，过去垣外触参井。","俞生今世伴梅花，若伴他花应不肯。"],"title":"和沈述之与俞舜俞题墨梅"}
