{"author":"刘敞","id":175344,"strains":["平平仄仄仄平平，平仄平平仄仄平。","仄仄平平平仄仄，平仄仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["红颜翠髪夺春辉，繁手哀弦逐羽卮。","正使千觞无复醉，谁令中曲不胜悲。","留连起舞惊残夜，仿写遗音入怨诗。","我识东山安石意，沾襟应自属桓伊。"],"title":"和永叔李太尉饮席闻筝"}
