{"author":"洪皓","id":252580,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["南归不获却东迁，险阻艰难遍大千。","母老三年难见止，途穷一恸忽潸然。","愁同暴虎冯河悔，灾甚求鱼用木缘。","行府相将释老马，故人赠策助腾骞。"],"title":"次韵寄兴祖广德"}
