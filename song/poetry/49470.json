{"author":"杨万里","id":49470,"strains":["仄仄平平平，仄平平仄平。","仄仄仄仄平，仄仄仄仄平。","仄平仄平仄，仄平平仄平。","仄仄仄仄平，仄○○平平。","平平平平平，仄仄仄平平。","平平平仄平，仄仄仄仄平。","仄平仄仄仄，○仄仄仄平。","平平平○仄，仄平仄平平。","仄平仄平仄，平仄仄平○。","仄仄平○平，仄仄仄仄平。","平仄平平仄，○平仄平平。"],"paragraphs":["食罢游东园，慨然伤我怀。","昨日卧病时，自谓不复来。","入门大风起，万松声顿哀。","病骨念不堪，欲行重徘徊。","裴徊南斋前，小倦坐苔阶。","斋前花不多，亦有两古梅。","似知我至此，顷刻忽尽开。","多情梅间竹，偃风特奇哉。","不知喜风舞，为复怯风回。","万象皆迎春，我独老病催。","明日能来否，且归拨炉灰。"],"title":"岁暮归自城中一病垂死病起遣闷四首  其三"}
