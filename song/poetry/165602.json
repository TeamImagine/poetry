{"author":"吕同老","id":165602,"strains":["仄仄仄仄平，仄仄平仄平。","平平仄○仄，仄平仄平平。","仄平仄平平，○平仄平仄。","平仄仄仄仄，仄平平仄平。","仄平仄平平，平平仄平平。","平平仄平平，平平仄○○。","仄仄仄仄平，仄仄○平平。","仄平仄仄○，仄仄平平平。"],"paragraphs":["觱沸槛外泉，远出天柱阳。","清音映空谷，潜波涣寒塘。","昔人养灵芝，长年此山旁。","金骨换玉髓，素虬朝紫皇。","尚余浴丹池，神光透扶桑。","蓬莱几扬尘，兹泉日泱泱。","我愿涤世纷，朗咏三元章。","手持北斗杓，下酌流霞浆。"],"title":"九锁山十咏 丹泉"}
