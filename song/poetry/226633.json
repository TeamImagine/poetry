{"author":"谢逸","id":226633,"strains":["平平仄仄仄平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平仄仄仄，平平仄仄仄平平。"],"paragraphs":["屏居不到日边久，安得黄封印赤泥。","折遍溪堂红菡萏，酿成湘酎碧玻璃。","洞庭春色名应减，道院丹泉价益低。","聊挹小樽供寿母，烦君自注玉东西。"],"title":"送汪叔野水芝法酝"}
