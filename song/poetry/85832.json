{"author":"释如净","id":85832,"strains":["仄仄仄仄平，平平仄仄平平仄。","仄仄仄仄仄，平仄○平仄仄平。","○○仄仄仄，仄仄平平仄平仄，仄平平仄仄○平。","○平仄仄平平仄，平仄平平仄仄平。"],"paragraphs":["十五日已前，湖光潋滟晴方好。","十五日已后，山色空蒙雨益奇。","正当十五日，若把西湖比西子，淡妆浓抹总相宜。","中秋月似鸾台镜，赢得多才一首诗。"],"title":"偈颂三十八首  其二六"}
