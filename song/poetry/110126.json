{"author":"刘克庄","id":110126,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["西北名山未遍经，讵宜倚杖立竛竮。","脉通气数医难晓，病在皮肤药易灵。","昔走战场常纵靶，今居内屋更施屏。","平生受用嵇康论，欲献公为座右铭。"],"title":"柬方寺丞病足"}
