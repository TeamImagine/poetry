{"author":"蔡戡","id":71387,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["多谢江神不世情，为怜逐客送归程。","一帆风力如飞疾，千里湖光似掌平。","要是吾生仗忠信，自然此意格神明。","反思宦路风波恶，屡触危机梦亦惊。"],"title":"过鄱阳湖适遇便风湖面如镜喜而有作"}
