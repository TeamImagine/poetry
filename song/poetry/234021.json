{"author":"张扩","id":234021,"strains":["平平平仄平，仄仄平仄仄。","平平平仄仄，平仄平仄仄。","仄平仄平○，仄仄仄平仄。","仄平平仄仄，仄仄仄仄仄。","○平平仄仄，平仄仄仄仄。","平平平平平，仄仄○仄仄。"],"paragraphs":["君文秋水篇，曲士羞臆度。","吾文元尚白，穷老甘寂寞。","向来失宗盟，士气日卑弱。","后生苖未秀，况复病草恶。","如君真挺特，文字兽一角。","头风吾何忧，解后当勿药。"],"title":"次韵大年侄见赠古诗二首  其二"}
