{"author":"司马光","id":176983,"strains":["仄平仄仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["势交倏忽易萧条，赖有伊人尚建标。","须信松筠凌雪茂，肯为蒲柳望秋凋。","钦贤高馆三年别，广汉专城百舍遥。","书纸如云诗叩玉，数凭疾翼度青霄。"],"title":"和始平公长句寄汉州何学士"}
