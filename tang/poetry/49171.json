{"author":"庞蕴","id":49171,"strains":["仄平平仄仄，平仄仄平平。","平平仄平仄，平仄仄平平。","○平平仄仄，仄仄○平平。","仄平○平仄，平平仄仄平。","仄平○仄仄，仄仄仄平平。","平○○仄仄，仄仄仄平平。","平平仄平仄，平平仄仄平。","平平仄仄仄，平仄仄平平。"],"paragraphs":["老来无气力，房舍不能修。","基颓柱根朽，椽梠脱差抽。","泥涂零落尽，四壁空飕飕。","举头看梁柱，星星见白头。","慧云降法雨，智水沃心流。","家中空豁豁，屋倒亦何忧。","山庄草庵破，余归大宅游。","生生不拣处，随类说无求。"],"title":"诗偈 十二"}
