{"author":"梅尧臣","id":57561,"strains":["仄仄平仄仄，○仄平仄平。","平平仄仄平仄仄，平仄仄平仄仄平。","平仄平平仄仄仄，平平平仄○仄平。","仄仄○平仄仄仄，平平仄仄仄仄○。","仄平仄平仄仄仄，仄仄平仄平仄平。","平仄仄平仄仄平，平平仄平平仄平。","仄仄平仄平仄平，平平仄仄仄仄平。","仄平仄仄仄仄平，仄平仄仄平平○。","平平仄仄仄平仄，仄平仄平平仄仄。"],"paragraphs":["古史书不足，磨璞镌美辞。","周宣石鼓文已缺，秦政峄山字苦隳。","西汉都无半画在，黄初而上犹得窥。","下及隋唐莫可数，奇言伟迹恐所遗。","信都力黏大小轴，集十为秩仍第之。","随目证讹甲癸推，青编是非皆究知。","有益于古今不疑，碑虽灭绝事弗移。","后人览录尚若披，信都用意无穷期。","天灰地烬乃终毕，信都信都名愈出。"],"title":"读永叔集古录目"}
