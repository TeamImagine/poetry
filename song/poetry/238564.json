{"author":"王庭珪","id":238564,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["书报登科墨未干，已闻吊客在门阑。","只传金榜升华省，不得丹梯上广寒。","赋就两番随计吏，花开一日遍长安。","谁知鬼录南宫籍，却作修文地下官。"],"title":"挽黄忠臣二首  其二"}
