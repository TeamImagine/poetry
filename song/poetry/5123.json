{"author":"释正觉","id":5123,"strains":["仄平仄仄仄平平，仄仄平平仄仄平。","平平仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["至人亲见古观音，化迹今居海上岑。","烟机外分青嶂骨，水天中见白云心。","潮痕拥岸棱棱雪，月魄浮波烂烂金。","根境一如能所断，圆通游践法门深。"],"title":"航海之宝陀访真歇师兄  其一"}
