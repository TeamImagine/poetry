{"author":"邹浩","id":221048,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["虎据千年一故丘，尔来形胜绝南州。","池清不碍龙收影，台迥犹疑石点头。","白日青天秋更好，幅巾藜杖晓同游。","遥知正拥双旌坐，直上云峰一凭楼。"],"title":"济明不预虎丘之游作此寄之"}
