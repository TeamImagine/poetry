{"author":"韩淲","id":87322,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["再世论交意已亲，会逢还在葛谿滨。","同流要是泾随渭，绝俗何殊玉与珉。","落珮倒冠谁避地，垂绅搢笏自知津。","下言只有长相忆，乳燕鸣鸠又晚春。"],"title":"送孙司户"}
