{"author":"度正","id":94505,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["顷年应聘漫谈经，喜向寒窗访聚萤。","抚字昨惭书下下，佩衿今羡领青青。","傥来富贵皆尘土，无尽诗书自日星。","珍重圣贤垂轨范，不尤臧氏不尤邢。"],"title":"南平教授勾子甲见访于益昌自言正在华阳时渠方待试石室屡过县斋勾重庆人将至苍溪又访舟中且以佳篇为赠次韵谢之二首  其一"}
