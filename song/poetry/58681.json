{"author":"陈造","id":58681,"strains":["仄平仄仄平，仄仄仄○仄。","○平平仄○，仄仄仄平仄。","仄仄仄平仄，平仄○○仄。","平仄仄平仄，○仄仄仄仄。","仄平○仄平，仄仄仄仄仄。","平仄平仄仄，平仄仄仄仄。","平仄○平平，仄仄平仄仄。","仄平仄平仄，仄仄○仄仄。","平平平○仄，仄平仄平仄。","仄平仄平平，仄仄平仄仄。","平仄平仄仄，平仄仄平仄。","仄仄仄平平，平仄仄平仄。"],"paragraphs":["楚山屹两姑，我见乃其稚。","闻名诗卷间，识面客舟次。","玉刻极端丽，簪植瞑苍翠。","娟月上天角，相与诧妩媚。","怒风将我西，未憗卜晚憩。","山足舟可舣，山木缆可系。","山外正风波，独此佳食寐。","断知有神物，主此胜绝地。","明朝捐行橐，可无答神赐。","白鹅雪为肪，绿蚁香馥鼻。","舟稳风又熟，无乃契神意。","未暇访彭郎，辞费辨非是。"],"title":"泊小姑山"}
