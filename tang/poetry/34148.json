{"author":"徐彦伯","id":34148,"strains":["仄仄○平仄，平平仄仄平。","仄平平仄仄，平仄仄平平。","平仄平平仄，平平仄仄平。","平○平仄仄，仄仄仄○平。","仄仄○平仄，平平仄仄平。","仄平平仄仄，平仄仄平平。","○仄平平仄，平○平仄平。","仄平平仄仄，仄仄仄平平。"],"paragraphs":["特进三公下，台臣百揆先。","孝图开寝石，祠主卜牲筵。","恩级青纶赐，徂装紫橐悬。","绸缪金鼎席，宴饯玉潢川。","北斗分征路，东山起赠篇。","乐池歌绿藻，梁苑藉红荃。","骑转商岩日，旌摇关塞烟。","庙堂须鲠议，锦节伫来旋。"],"title":"送特进李峤入都祔庙"}
