{"author":"李复","id":212718,"strains":["仄仄平平仄仄平，○平平仄仄平平。","仄平仄仄平平仄，○仄平平仄仄平。","仄仄仄平平仄仄，仄平仄仄仄平○。","平平平仄○平仄，平仄平平仄仄仄。"],"paragraphs":["决决清溪漱遶堂，兴来随意转藜床。","畏人野鸟疑花动，收蜜山蜂误酒香。","杏子带须红半抱，药苗退甲绿新长。","风光须是闲时见，身世今欣已两忘。"],"title":"三月二十八日园中作"}
