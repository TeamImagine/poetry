{"author":"孔武仲","id":200736,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["侍从荣依日月光，更因盘错试锋铓。","谏书不上时无事，讼缿无留日倍长。","旧好葭莩容间见，新篇锦绣得家藏。","自惭思涸无高韵，蒿管何因拟凤凰。"],"title":"武仲伏蒙知府待制宠示新诗课成短篇以献左右"}
