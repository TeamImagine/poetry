{"author":"黄庭坚","id":207795,"strains":["仄平平○仄仄仄，仄仄仄仄平平平。","平平仄仄平平仄，平仄平平仄仄平。","平○仄○仄仄仄，平仄仄仄仄平平。","仄平平仄仄仄仄，平仄仄仄平平平。"],"paragraphs":["纸窗惊吹玉蹀躞，竹砌碎撼金琅珰。","兰缸有泪风飘地，遥夜无人月上廊。","愁思起如独绪茧，归梦不到合懽床。","少年多事意易乱，诗律坎坎同寒螀。"],"title":"和仲谋夜中有感"}
