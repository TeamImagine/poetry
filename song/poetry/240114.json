{"author":"周紫芝","id":240114,"strains":["平平○平平仄仄，平平仄仄平平仄。","平平○仄平仄○，仄仄仄平平仄仄。","平平仄平平仄○，平○○仄○平平。","平平仄仄平平仄，仄仄平平平仄平。","仄平仄仄仄仄仄，仄平仄仄平平仄。","平平仄仄仄平平，仄仄仄平平仄仄。"],"paragraphs":["莲花深红莲叶绿，平沙月上鸳鸯宿。","青腰三板兰作桡，月下莫愁歌一曲。","移船入花花转深，花深调苦难为音。","江边夜半谁为语，只有婵娟知此心。","露华渐白月渐午，刺舟自觅来时路。","明朝系缆柳边门，却在夜来潮落处。"],"title":"莫愁歌"}
