{"author":"徐玑","id":88927,"strains":["平平仄平仄，仄仄仄平仄。","平平仄平平，仄○仄平仄。","○平仄平仄，平平仄平仄。","平平平仄平，仄仄○○仄。","平仄平仄平，平平平仄仄。","仄仄仄仄平，○平仄平仄。","平平平仄平，平平仄平仄。","平平平仄仄，仄仄平仄仄。","平平仄仄平，平○平仄仄。","仄仄仄平平，平仄仄○仄。","平平○平平，平平仄○仄。","仄？○平平，仄仄仄平仄。","○○仄仄仄，平平仄平仄。","○仄平平仄，平平仄平仄。","仄平○仄仄，仄仄○平仄。","仄仄仄平平，仄仄仄平仄。","仄仄仄平仄，平平仄平仄。","○平仄仄平，平平仄平仄。","平仄○平仄，？？○平仄。","○平仄仄平，○○平仄仄。"],"paragraphs":["翁侯两兄弟，志尚等高独。","闲心没江鸥，逸兴狎山鹿。","难兄早登第，高风动乔木。","湘南花满汀，百里正膏沐。","归作山水游，词源倾百斛。","令弟小谢徒，深沉郁林麓。","优游千卷书，平生几竿竹。","能琴弦不理，少饮巾未漉。","兄倡复弟酬，音调谐击筑。","昼卧小窗南，烦暑在荷屋。","凉风从何来，池花动轻{艹敕}。","顾□传新章，爽气涤炎伏。","如临古涧旁，泓澄碧环复。","如倚青林下，松风对心读。","善诗如善韵，警响间圆熟。","但令契人心，勿令骇人目。","我爱二君子，芳馨袭兰菊。","迎秋月色新，佳香满晴宿。","安得扁舟去，□□荫溪谷。","论诗暮继朝，吟思俱毣毣。"],"title":"奉和翁千四知县千十四隠居山中作"}
