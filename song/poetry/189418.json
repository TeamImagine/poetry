{"author":"沈辽","id":189418,"strains":["仄平平平○仄仄，仄○仄仄○平仄。","仄平仄仄平仄仄，平仄○平○○仄。","平平仄仄仄平平，仄平仄平平仄仄。","仄○仄平仄仄仄，平仄平平平仄仄。","仄平仄仄○○平，仄仄平平仄平仄。","仄平仄仄仄仄仄，仄仄平平仄平仄。","仄○平仄平平仄，仄仄平平平仄仄。","平平仄仄平仄仄，○仄平平平仄仄。","仄仄仄仄○仄仄，平仄平○仄平仄。","平平平仄仄仄仄，平仄仄○仄平仄。","仄仄平○仄仄平，仄○仄平平仄仄。","仄仄仄平仄仄○，平仄○平仄仄仄。","○○平仄平平仄，仄仄平仄○平仄。"],"paragraphs":["我生无庸如断络，已分老死填沟壑。","不能掉舌强附会，何暇论经更穿凿。","莱芜甑敝欲生尘，玉川婢粗常赤脚。","世间要涂不易骤，身外名缰谁可缚。","本无道义轻王公，亦不悲伤念流落。","水乡夏半不厌热，绕舍新篁尚含箨。","讼庭钩距非吾事，吏案烦苛都可却。","农民渐使安甽亩，和气终须蠲疹瘼。","子羽不肯过我室，悬榻何妨卧西阁。","年来多病亦废饮，墙下度泥委杯酌。","旧学迂疏不适时，譬如石田何可获。","欲捕大鹏逐岭峤，终不劳心事弋缴。","行当归扫乌峰下，试炼金鼎长生药。"],"title":"奉酬舜文即次元韵"}
