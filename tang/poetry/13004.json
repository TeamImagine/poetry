{"author":"孟郊","id":13004,"strains":["○仄平仄仄，仄平平○平。","平○平仄平，平仄平平平。","仄○仄平平，仄仄仄平平。","仄平仄仄平，仄仄平平平。","平○平仄平，○平仄平平。","平平仄平仄，仄仄平平平。","○仄仄仄仄，仄平平仄平。","仄仄仄平仄，仄平○仄平。","平平仄平平，平仄仄平平。","仄平仄仄仄，平仄平仄平。","○仄仄○平，平仄平仄○。","平平仄○仄，仄○平平平。","○○仄○平，仄平仄仄平。","○○○○仄，仄平○仄平。","平平平仄平，仄仄平平平。","○○仄平仄，平仄平仄平。","○平仄平平，仄仄平平平。","平平仄○平，仄仄平平平。","平平仄平仄，仄仄○平平。","仄平平仄平，仄仄平平平。"],"paragraphs":["分拙多感激，久游遵长途。","经过湘水源，怀古方踟蹰。","旧称楚灵均，此处殒忠躯。","侧聆故老言，遂得旌贤愚。","名参君子场，行为小人儒。","骚文衒贞亮，体物情崎岖。","三黜有愠色，即非贤哲模。","五十爵高秩，谬膺从大夫。","胸襟积忧愁，容鬓复雕枯。","死为不吊鬼，生作猜谤徒。","吟泽洁其身，忠节宁见输。","怀沙灭其性，孝行焉能俱。","且闻善称君，一何善自殊。","且闻过称己，一何过不渝。","悠哉风土人，角黍投川隅。","相传历千祀，哀悼延八区。","如今圣明朝，养育无羁孤。","君臣逸雍熙，德化盈纷敷。","巾车徇前侣，白日犹昆吾。","寄君臣子心，戒此真良图。"],"title":"旅次湘沅有怀灵均"}
