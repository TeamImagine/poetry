{"author":"黄常吉","id":172162,"strains":["平仄平平平仄平，平平平仄仄平平。","平平仄仄平仄仄，平仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["山锁清溪溪锁峰，溪光山色两怡融。","松枝点滴衣夹雨，云叶飘扬岩际风。","玉室金堂端好坐，石坛乳窦自相通。","我生已幸尘缘薄，拟结茅庐天柱东。"],"title":"游洞霄宫  其一"}
