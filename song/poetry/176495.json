{"author":"司马光","id":176495,"strains":["平平仄仄仄，仄仄平仄仄。","仄平平平○，仄仄仄仄○。","仄平平仄平，平仄平仄仄。","仄仄仄○平，仄仄仄平仄。","○平仄平仄，平仄仄平仄。","仄平仄平平，平仄仄平仄。","平平平仄平，仄仄平仄仄。","仄平仄○○，仄仄仄平仄。","平平仄仄仄，仄仄仄○仄。","平仄仄平平，仄○平仄仄。","仄仄仄仄仄，仄仄仄平仄。","平○平仄平，平仄仄仄仄。","仄仄仄平平，○平仄平仄。","平○仄仄仄，平仄平平仄。","仄○仄仄仄，仄仄仄○仄。","仄平仄仄平，仄仄仄平仄。","平平仄仄仄，仄仄仄平○。"],"paragraphs":["穷秋直省舍，大雨吁可畏。","九河翻层空，入夜愈恣睢。","置床东壁根，时有涂塈坠。","飒飒势将摧，怵惕不成寐。","中宵抱衾立，呼烛久方至。","徙之近西偏，禂帐不能备。","飞蚊胡不仁，忍此加啄噬。","避烦只深藏，悒悒面蒙被。","须臾漏转剧，枕褥亦沾渍。","虽起欲何之，室中无燥地。","展转遂达旦，耿耿负忧悸。","因思闾井民，糊口仰执技。","束手已连旬，妻儿日憔悴。","嚢钱与盎米，薪木同时匮。","败衣不足准，搏手坐相视。","予今幸已多，敢不自知愧。","无谋忝肉食，念尔但增欷。"],"title":"八月十七日夜省直纪事呈同舍"}
