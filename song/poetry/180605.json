{"author":"王安石","id":180605,"strains":["平平平仄仄仄平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["华阳仙伯有茆卿，官府今传在赤城。","三鹤不归犹地胜，二君能到亦心清。","诗中慷慨悲陈迹，篇末殷勤奖后生。","遥想青云知可附，坐看闾巷得名声。"],"title":"次韵刘著作过茆山今平甫往游因寄"}
