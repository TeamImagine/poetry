{"author":"陆游","id":36339,"strains":["仄仄仄○仄，平平仄平平。","仄平仄平仄，仄仄仄仄平。","仄平平○平，仄仄仄仄平。","平○平仄平，仄仄○平平。","平仄仄仄平，仄平仄平平。","平平仄仄仄，仄仄平仄平。","仄仄仄○平，平仄仄仄平。","平平平仄仄，平仄仄仄○。","仄仄仄○平，仄仄○平平。","仄平平仄仄，仄仄仄平○。","仄仄平仄仄，平仄仄仄平。","仄平平仄仄，平仄平○平。","仄仄仄仄平，平仄仄○平。","仄仄仄平平，仄仄平平○。","平仄仄仄仄，平○仄平平。","平仄平仄仄，仄仄平平平。","平平仄仄平，仄仄仄平平。","平仄平○仄，平平仄平平。"],"paragraphs":["我昔下三峡，南賔系归舻。","渡江谒神禹，拜手荐爼壶。","寿藤枝如虬，巨柏腹若刳。","门庭虽日荒，殿寝犹枝梧。","巴俗喜祷祠，解牛舞群巫。","巍巍黻冕古，食与夷鬼俱。","圣度固兼容，臣愤独不摅。","还乡瞻庙貌，嬴政久已除。","岳牧俨如生，想像闻都俞。","廓清虽可喜，欲退复踌躇。","念昔平水土，棋布画九区。","岂知千岁后，戎羯居中都。","老虏失大刑，今复得其雏。","直令挽天河，未濯腥膻污。","夷鬼细事耳，披攘直须臾。","天下雠不复，大耻何时祛。","蚩蚩谓固然，此责在吾徒。","挥涕霑庭草，谁怜小臣愚。"],"title":"禹祠"}
