{"author":"王珪","id":175895,"strains":["仄仄平仄仄○仄，仄○平仄平平仄。","平○仄仄仄平平，仄平仄平○仄仄。","仄平平平仄平平，平平仄仄平平仄。","仄仄平平仄仄平，仄仄平仄仄平仄。","平仄平平仄仄仄，仄仄平○仄平仄。","仄平平仄仄仄平，平平仄仄平平仄。","平平仄仄平平平，仄○平仄仄平仄。","仄平平仄平仄平，平仄平平仄平仄。","○平仄仄仄平平，仄仄仄平平仄仄。","仄平平仄仄平平，仄仄仄平平仄仄。","仄平仄仄平仄平，平仄仄仄仄平仄。","仄平○仄仄仄○，仄仄仄平平仄仄。","仄仄仄仄○仄仄，仄仄平平仄平仄。","仄平○仄仄平○，仄仄平平○仄仄。","仄平平仄仄平平，仄平仄仄仄仄仄。","仄○仄仄平仄平，平仄仄○○平仄。","仄平平仄仄仄平平平，平平仄仄平○平平仄平仄。"],"paragraphs":["兔自明月窟中出，鹤从群玉峰头下。","人间俗眼未尝窥，已为两家藏以诧。","玉堂词人本仙材，光芒偶落银河罅。","谪向埃尘五十春，所趣无一不潇洒。","为爱霜蹄特皎洁，贮以雕笼绿棂亚。","有时惊踯歘若犇，丹眸眩转双珠射。","灵昌太守新归来，惜将清唳寄京舍。","玉绳低阙春露寒，常恐阴林恶声吓。","传宣忽出右银台，诏急许驰天厩马。","却辞丹陛锁南宫，兔鹤欲携俱不暇。","是时雪后帘幕明，灯火冷落入清夜。","两翁相顾悦有思，便索粉笺挥笔写。","有客月底吟影动，猝继新章亦奇雅。","大都吟苦不无牵，遂约东家看娅姹。","醉翁良愤诋高怀，却挥醉墨几欲骂。","我闻此语初未平，随手欲和思殊寡。","玉山沧海莫放翻然归，纤腰绿鬓何妨为君倒金斝。"],"title":"和永叔思白兔戏答公仪忆鹤杂言"}
