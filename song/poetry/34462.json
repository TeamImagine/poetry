{"author":"陆游","id":34462,"strains":["仄平平仄仄平平，仄仄平仄仄仄平。","平仄仄平平仄仄，仄平平仄仄仄仄。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["雨余清冷近霜天，拄杖闲拖不挂钱。","黄叶舞风初簌簌，碧渠通溜正溅溅。","无情日驭工催老，耐事天公听放颠。","薄暮行歌并湖去，有人偷様画癯仙。"],"title":"秋晴出游"}
