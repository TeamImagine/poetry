{"author":"温庭筠","id":1392,"strains":["仄仄平平仄平仄，平○仄仄平平仄。","平平仄仄仄平平，平仄平平仄平仄。","平平仄仄平仄○，仄仄平平平仄平。","仄仄仄○平仄仄，平平仄仄平平平。","平仄平平仄平仄，平平仄○平平仄。","平仄平○仄仄平，仄平仄仄平平仄。","仄仄平平平仄平，○平仄仄○平平。","平平仄仄仄○仄，仄仄平平平仄平。","仄平平仄平平仄，○仄平平仄平仄。","仄仄平平仄仄平，平平仄仄平平仄。"],"paragraphs":["玉树歌阑海云黑，花庭忽作青芜国。","秦淮有水水无情，还向金陵漾春色。","杨家二世安九重，不御华芝嫌六龙。","百幅锦帆风力满，连天展尽金芙蓉。","珠翠丁星复明灭，龙头劈浪哀笳发。","千里涵空照水魂，万枝破鼻团香雪。","漏转霞高沧海西，颇黎枕上闻天鸡。","蛮弦代雁曲如语，一醉昏昏天下迷。","四方倾动烟尘起，犹在浓香梦魂里。","后主荒宫有晓莺，飞来只隔西江水。"],"title":"相和歌辞 春江花月夜"}
