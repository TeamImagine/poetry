{"author":"方岳","id":127485,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄仄。","仄仄平平平仄仄，仄平仄仄仄平平。","平平平仄仄平仄，仄仄仄平平仄平。"],"paragraphs":["虚老空山学圃翁，荷锄头白雪髼松。","芥台如臂何曾梦，菜脑生筋漫自供。","不料官园苍玉束，绝胜禁脔紫驼峰。","更烦诗手剪春雨，剩与一番风露胸。"],"title":"赵尉送菜  其一"}
