{"author":"何梦桂","id":151636,"strains":["仄仄平平仄仄平，平平平仄○平平。","仄仄仄仄仄仄仄，平仄仄仄平平平。","○平○仄平平仄，仄仄平平仄平仄。","平平仄仄仄仄平，仄平仄仄平平仄。","平平仄仄平平○，仄仄平平○仄平。","平平仄仄仄仄仄，仄仄平平平仄平。","仄平○仄仄平仄，平平仄仄平平仄。","仄平平平仄平平，仄仄平平仄平仄。","仄平仄仄仄仄○，仄仄平平○平仄。","仄平平仄仄平○，仄仄仄仄○仄平。","平○仄仄平仄仄，仄○平仄平平平。","平仄平平○仄平。"],"paragraphs":["昔日山阴老魏仙，丹成飞去三千年。","倒影灭没不可得，谁驾玉犬骖云骈。","当年从事君家祖，独向炉边得丹谱。","刀圭入口羽翰生，至今去作群仙父。","丹砂散地无人收，聚作丹霞如锦球。","腾腾五采狎猎起，夜半精光冲斗牛。","问君从事适孙子，浑家住坐丹霞里。","夜窥璇玑落星躔，昼负丹囊踏山水。","有时卖易挂白钱，醉卧圯桥堕双履。","问君何事落人间，谪业已尽当复还。","人间处处风雨恶，不如归去蓬莱山。","山上朝霞犹可餐。"],"title":"赠徐霞锦"}
