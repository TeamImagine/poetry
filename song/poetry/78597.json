{"author":"冯伯规","id":78597,"strains":["仄平仄平仄平平，仄仄仄○仄仄仄。","平平仄平仄平仄，仄仄仄仄仄仄平。","平平平仄平仄仄，仄○仄平○平仄。","仄平仄平平仄仄，平仄平平平○仄。","平平仄仄仄仄○，平平平平仄仄平。","平○仄平平仄仄，平仄平仄仄仄平。","仄平仄仄平平仄，仄平仄仄平平仄。","仄平仄仄平仄仄，仄仄平平仄○仄。","平仄仄平仄平平，仄仄○仄平○平。","仄平平仄仄仄仄，仄仄仄仄○平平。","平平平平仄仄仄，仄仄平仄平平仄。","仄平仄平仄仄平，仄仄平平仄平仄。","仄○仄○平仄平，平仄仄平仄平○。","平平仄仄平○仄，平仄平平○平仄。"],"paragraphs":["入春绝无一声雷，赤日又将近夏末。","阴霾蔽天动经月，草木叶上积寸埃。","朝朝群望俱遍走，一毫及民更无有。","雨师远逃龙亦睡，江涩鱼跳鼍空吼。","初虽一雨慰望霓，明晨骄阳射到西。","田如石坚耕不得，栏卧牛犊壁倚犁。","诉天搏手嗟亡策，上山默扣真人宅。","忽然斗暗云墨黑，尽化焚焦作膏泽。","稽首谢天拜低头，郡寄且许臣分忧。","击瓯楼上望四野，只愿保此三年秋。","吾侪风萍偶接际，剩酝新秫储年计。","稻苗便秧粟已芽，稳藉清尊度今岁。","五更复闻檐溜声，欹枕不眠隔窗听。","公余一榻安禅处，姑借民谣当诗句。"],"title":"次韵中秉教授喜雨之作"}
