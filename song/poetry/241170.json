{"author":"周紫芝","id":241170,"strains":["仄平仄○平平平，仄平仄仄平平平。","平平仄仄平仄仄，平仄平平○仄平。","平平平平仄仄仄，仄○平○仄平仄。","仄○平仄平仄平，仄仄仄平平仄仄。","平平仄仄平平○，平平仄仄○平○。","仄○仄仄○平仄，仄平平仄平○平。","平平仄仄○○仄，平仄平平仄平仄。","平○仄仄仄○○，仄仄平平仄平仄。"],"paragraphs":["越山莽苍吴山高，海门屹立通江涛。","江头久客归未得，来趁吴儿看晚潮。","潮头初来一线白，雪浪翻空忽千尺。","地中鸣角何处来，水上六花人不识。","惊涛倒射须臾空，千艘已落空蒙中。","锦帆半臂浪花里，越商巴贾争长雄。","江湖险绝长如此，风静潮平亦何事。","人间万法有乘除，却遣风波在平地。"],"title":"观潮示元龙"}
