{"author":"张埴","id":144228,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平仄仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["雨余玉带已浮杯，未办庞眉一笑陪。","春向五更抛我去，君从何处看花来。","商丘大夏三十魄，白水青松大小回。","此去政须笼短帽，瑶阶领鹤恣徘徊。"],"title":"此心过酬韵"}
