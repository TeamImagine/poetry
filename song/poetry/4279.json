{"author":"邓肃","id":4279,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["栏杆十二俯烟涛，冒雨从君一醉陶。","颇觉寒窗侵岛瘦，故将胜景助韩豪。","波声裂岸鱼歌远，水势横天钓艇高。","前日主人今国老，乘桴何处泛滔滔。"],"title":"次韵凝翠阁看水"}
