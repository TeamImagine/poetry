{"author":"陈襄","id":157237,"strains":["平平平仄仄平平，仄仄平平仄仄平。","仄仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["明河清浅曙星稀，一夕欢娱一岁违。","不是盈盈隔流水，也应轧轧废残机。","人间累鹊经秋会，天上奔龙逐晓归。","期约黄姑重相见，伯劳东翥燕西飞。"],"title":"织女"}
