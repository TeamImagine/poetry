{"author":"丘葵","id":162361,"strains":["仄平○仄仄，平仄仄○平。","○仄平平仄，○仄仄仄平。","仄平仄平仄，仄仄平平○。","平仄平平仄，平平仄○平。","仄仄仄○平，平仄仄仄平。","仄○平仄仄，仄仄平仄平。"],"paragraphs":["半生劳仰止，今日忽堕前。","如忘形骸友，相对亦屹然。","此心有全体，动静无尘缘。","遥睇层层碧，群仙室其巅。","我欲往从之，于道恐未然。","但当安所止，万物同此天。"],"title":"仰高堂外看山"}
