{"author":"刘复","id":8553,"strains":["○○○，仄仄平，○平平仄平平○。","平平平仄仄平仄，平平○仄平平平。","○平○仄平仄仄，平仄○○仄平仄。","平平仄仄仄仄仄，仄仄仄平平○仄。","仄平仄仄平平平，仄平仄平平仄平。","平平仄仄平仄仄，平平仄仄平平平。"],"paragraphs":["长相思，在桂林，苍梧山远潇湘深。","秋堂零泪倚金瑟，朱颜摇落随光阴。","长宵嘹唳鸿命侣，河汉苍苍隔牛女。","宁知一水不可渡，况复万山修且阻。","彩丝织绮文双鸳，昔时赠君君可怜。","何言一去瓶落井，流尘歇灭金炉前。"],"title":"长相思"}
