{"author":"吴芾","id":18221,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","平仄仄平平仄仄，仄平平仄平平平。","平平平仄平平仄，仄仄平平仄仄平。"],"paragraphs":["尽日经行不见梅，竹篱茅屋漫徘徊。","无时得遣愁怀去，有底能教诗思来。","遥想故园应好在，不知今岁为谁开。","何时花下还如旧，一笑相看把酒杯。"],"title":"自京口至建康一路不见梅花慨然有作"}
