{"author":"释德洪","id":228023,"strains":["仄仄平平平仄仄，平平仄仄平平仄。","仄平仄仄仄平仄，仄仄平平平仄仄。","平平仄平仄平平，仄平平平仄平平。","仄平仄仄平平仄，仄仄平平平仄平。"],"paragraphs":["泼墨云浓归鸟灭，魂清忽作江天雪。","一川秀发浩零乱，万树无声寒妥帖。","孤舟卧听打窗扉，起看宵晴月正晖。","忽惊尽卷青山去，更觉重携春色归。"],"title":"宋迪作八境绝妙人谓之无声句演上人戏余曰道人能作有声画乎因为之各赋一首 江天暮雪"}
