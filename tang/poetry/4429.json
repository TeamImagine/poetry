{"author":"钱起","id":4429,"strains":["平仄平平平仄仄，平平仄仄仄平平。","仄平平仄仄平仄，仄仄仄平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["谁忆颜生穷巷里，能劳马迹破春苔。","忽看童子扫花处，始愧夕郎题凤来。","斜景适随诗兴尽，好风才送珮声回。","岂无鸡黍期他日，惜此残春阻绿杯。"],"title":"酬赵给事相寻不遇留赠"}
