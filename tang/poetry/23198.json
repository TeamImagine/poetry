{"author":"杨炯","id":23198,"strains":["仄平平仄仄，仄仄仄平平。","平仄平平仄，平平平仄平。","仄平平仄仄，仄仄仄平平。","平仄平平仄，平平仄仄平。","仄○平仄仄，平仄仄平平。","平平仄仄仄，平仄仄平平。"],"paragraphs":["昔时南浦别，鹤怨宝琴弦。","今日东方至，鸾销珠镜前。","水流衔砌咽，月影向窗悬。","妆匣凄余粉，熏炉灭旧烟。","晚庭摧玉树，寒帐委金莲。","佳人不再得，云日几千年。"],"title":"和崔司空伤姬人"}
