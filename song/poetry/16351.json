{"author":"胡铨","id":16351,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["饯行朱邸帝城春，随例颠忙宴玉津。","报国独劳千一虑，钧天同听十三人。","金卮宣劝君恩重，花露湔愁醉梦真。","却忆故山猿鹤在，便思投劾乞其身。"],"title":"玉津园饯魏王"}
