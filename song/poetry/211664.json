{"author":"米芾","id":211664,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["非篆非科璞已雕，形容振振与萧萧。","曾因忠厚方周德，坐想訏谟览舜韶。","汉德已衰还应孽，鲁邦既弱不为妖。","虚斋自是惊人玩，不胜雄狐逐怒雕。"],"title":"题麟凤碑"}
