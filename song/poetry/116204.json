{"author":"刘克庄","id":116204,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["昔受浮丘伯密传，骎骎辕固伏生年。","试横牧笛花间饮，胜著朝冠柏下眠。","天上锦袍曾夺得，山中石砚又磨穿。","生来羞舐淮南鼎，且戏尘寰作地仙。"],"title":"示强甫"}
