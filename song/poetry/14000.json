{"author":"宋祁","id":14000,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["秋晚佳辰重物华，高台复帐驻鸣笳。","邀欢任落风前帽，促饮争吹酒上花。","溪态澄明初毕雨，日痕清澹不成霞。","白头太守真愚甚，满插茱萸望辟邪。"],"title":"九日置酒"}
