{"author":"孔平仲","id":203591,"strains":["平平平仄平平○，平平仄仄仄平平。","仄平平仄仄○仄，平仄仄平仄仄平。","仄平平仄平仄○，仄仄平平仄○仄。","仄平仄仄仄平平，平仄平平平仄仄。","平平仄仄仄○○，仄平○仄平仄平。","○平仄仄平仄仄，平平平平平仄○。","平平仄仄仄仄平，仄○平平仄平○。","仄平平仄仄平仄，平平平仄平平平。","平平仄平仄平仄，仄平平平仄○仄。","仄平仄仄平平平，仄仄平○仄平仄。","平平仄仄仄仄○，仄平平平仄○平。","仄仄仄平仄平平，平平仄仄仄仄○平平仄仄，平平○仄仄仄仄仄平○平。","仄仄仄平仄仄平，仄平平仄仄○仄。","平仄○平○仄仄，○平仄仄仄平平。"],"paragraphs":["清溪之水清无泥，凫飞雁下太平池。","昔人尝比翠绡舞，安得卷之必自随。","画师摹写多巧思，只用乌田数张纸。","戏拈秃笔扫成图，浓淡邅回真得意。","江矶钓浦远更深，昔时行处皆可寻。","张公好雅心不俗，眉山先生为楚吟。","公今奉使庾岭南，峡中乔林与天参。","白云摇曳入船户，清猿呼啸窥江潭。","天霾不开地多热，佛桑山丹赤如血。","此时一展清溪图，洒若胸中贮冰雪。","南方不可以久留，祝公归来此中州。","枕白石兮漱清流，芦声战雨曷若飏风之拔木，渔烟凝晚曷若海雾之横秋。","我已卜居在九江，九华庐阜郁相望。","千里思公如咫尺，扁舟棹月到池阳。"],"title":"题清溪图"}
