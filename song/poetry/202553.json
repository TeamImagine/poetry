{"author":"陆佃","id":202553,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["公钱虽少俸钱余，明日如今作会无。","况有鳖裙胜脍鲤，岂无鹅掌代蒸凫。","庆归子舍芝三秀，官入卿曹棘九株。","闻说丽人推不去，爱才何止十年奴。"],"title":"和毅夫倒用无字韵春诗四首  其四"}
