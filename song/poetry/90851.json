{"author":"韩琦","id":90851,"strains":["平仄平平仄仄仄，仄平平仄仄平平。","平平仄仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄仄。"],"paragraphs":["楼角声喧促晓更，致虔茔域出西垌。","春山带雨和云重，麦陇如梳破雪青。","乡树溟蒙天水墨，村农淳野古畦丁。","阴迷俄景催归驭，暂向东风俗眼醒。"],"title":"拜西坟"}
