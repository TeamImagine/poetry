{"author":"洪刍","id":224643,"strains":["平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["泠泠野水翛翛寺，矗矗高峰叠叠峦。","闲伴禽鱼宜石友，静闻山水奏清弹。","难招灵观追陈迹，好在汤休接古欢。","开士未应文士后，病夫端欲避三端。"],"title":"潘子真用悭字韵劝香城人葺陈陶书堂因和之  其二"}
