{"author":"杨蟠","id":146961,"strains":["仄仄平平仄仄平，平平仄仄仄平平。","平平仄仄平平仄，仄仄仄平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["数百招提隠乱峰，苍茫岂复辨君钟。","春含未得黄鹂报，路转唯寻白鹿踪。","庵在月边长不锁，兴来天外忽相逢。","山人莫笑衣冠客，亦有鸿来待赁舂。"],"title":"次韵和酬"}
