{"author":"张固","id":25323,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["乱山青翠郡城东，爽节凭高一望通。","交友会时丝管合，羽觞飞处笑言同。","金英耀彩晴云外，玉树凝霜暮雨中。","高咏已劳潘岳思，醉欢惭道自车公。"],"title":"重阳宴东观山亭和从事卢顺之"}
