{"author":"余靖","id":24920,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["素艳南方独出群，只应琼树是前身。","自缘香极宜晨露，勿谓开迟怨晚春。","栏槛故将宾榻近，丹青重整画图新。","移根得地无华裔，从此飞觞不厌频。"],"title":"酬萧阁副惠末利花栽"}
