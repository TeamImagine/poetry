{"author":"李流谦","id":30914,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄平平平仄仄平。"],"paragraphs":["块处无人语合头，出门猝猝又还休。","缚茅晚岁欣同社，并辔名峰得胜游。","松下一筇真可老，山中五月已如秋。","未应斗粟全关念，更为先生几日留。"],"title":"次韵彦博游无为马谿并呈孙隆州"}
