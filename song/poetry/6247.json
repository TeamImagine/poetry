{"author":"张九成","id":6247,"strains":["仄仄仄平仄，○仄平平平。","平平仄仄仄，平仄仄平平。","○仄仄平平，平仄○仄平。","平平仄仄仄，仄仄仄平○。","仄平仄平仄，仄○平平平。","平平仄平仄，仄仄仄仄平。","仄平平平仄，仄仄仄平平。","仄○仄○仄，平平仄平平。"],"paragraphs":["客有叩门者，冠剑何巍巍。","登堂各就坐，酬答好言词。","中席客轩眉，扬袂论是非。","纷纷乱我耳，扰扰败人思。","主人默无语，仰看孤鸿飞。","须臾进盘馔，劝客酒一卮。","谓言西山好，爽气入吾扉。","客思亦沈寂，炉熏自霏霏。"],"title":"客至"}
