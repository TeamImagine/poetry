{"author":"徐玑","id":89042,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["游宦归来隔几春，清羸还是旧时身。","养成心性方能静，化得妻儿不说贫。","竹长新阴深似洞，梅添怪相老于人。","亦知曾见高人了，近作文章气力匀。"],"title":"赠赵师秀"}
