{"author":"刘克庄","id":115969,"strains":["仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["昔年尚友先君子，晚见贤郎自策名。","芹泮佩衿尊郑老，桐江谱牒派玄英。","誉髦孰不观朝彩，耄齿吾难主夏盟。","若见监州烦问讯，必分风月照寒檠。"],"title":"送方汝楫客授严陵"}
