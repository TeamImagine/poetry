{"author":"李弥逊","id":253130,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄仄平仄仄平平。"],"paragraphs":["雪泥断路屋生云，暗坐陵阳一月春。","黄犬有知空寄恨，青毡无梦独伤神。","急行已负梅花约，渐老长思棣萼亲。","尽吸西湖来着语，莫拼风月付劳薪。"],"title":"似表弟之钱塘约岁前归愆期不至以诗寄之"}
