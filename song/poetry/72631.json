{"author":"曾丰","id":72631,"strains":["仄仄平平仄仄平，平平仄仄仄平平。","平平平仄仄平仄，仄仄仄平平仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["桂隠心虽欲谢名，其如德与桂俱馨。","研穷诗学杜为史，勘破赋家骚是经。","豹变不容藏炳蔚，鸿飞何遽入青冥。","渊明门下无车马，竹杖芒鞋敢扣扃。"],"title":"比以形字韵诗递送张功甫直阁未报复于本韵中思之别得一篇并写呈"}
