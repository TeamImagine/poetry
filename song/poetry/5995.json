{"author":"徐嘉言","id":5995,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["卓荦才名四十秋，屡摅良策动宸旒。","倾河议论谁能敌，唾手功勋未肯休。","方快九霄抟鸑鷟，俄惊长坂蹶骅骝。","天公应叱六丁下，著述文章尽卷收。"],"title":"挽薛艮斋二首  其一"}
