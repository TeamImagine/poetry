{"author":"杨亿","id":210752,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["平生苦战忆山西，拊剑临风气吐霓。","戟户当衢容驷马，髯奴绕帐列生犀。","新丰酒满清商咽，武库兵销太白低。","髀肉渐生衣带缓，早朝空听汝南鸡。"],"title":"旧将"}
