{"author":"陈造","id":59047,"strains":["仄平平仄平仄平，平仄仄仄○平平。","平平平仄平仄仄，仄仄仄平平仄平。","○仄仄平仄平仄，仄平仄仄平平平。","平仄仄仄仄仄仄，仄仄○仄平平平。","平平平仄仄平仄，仄仄仄仄平平平。","仄仄○仄仄仄仄，仄平平仄平○○。","平平仄仄平平平，○仄平仄仄仄平。","平平平仄仄平仄，平仄仄仄○仄○。","仄仄仄○仄平仄，仄仄仄仄平平平。","仄仄平平仄平仄，平平平平仄仄平。","平仄仄仄平平仄，○平平仄仄仄平。","仄平仄仄仄仄仄，仄仄仄仄平平○。","仄平平仄仄平平，平平仄仄平仄平。","仄平仄平仄平仄，平仄仄○仄平平。","平平仄仄平○仄，平平仄仄平平平。","仄仄平平平仄仄，○平○仄平平平。","○仄平平仄○仄，仄仄仄仄平○平。","仄仄仄仄仄平平，○平仄仄平仄平。","仄仄○平仄仄仄，○仄仄平平仄平。","平平仄仄仄平仄，平平仄仄仄仄平。","平仄仄仄仄仄仄，仄平○仄平仄平。","仄平○平仄仄仄，仄仄仄仄平仄平。","平仄仄仄仄仄仄仄平仄，平平仄仄平平○。"],"paragraphs":["读书祇博双鬓斑，诗好岂解留朱颜。","平时无客怜辙鲋，触处有人嘲饭山。","相府略尝唤宜禄，木门不梦窥铜环。","多病但结药裹伴，得酒间发诗囊悭。","频频终慊鸒斯饱，浩荡拟逐江鸥闲。","未死更费屐几两，此生祇欠茅三间。","丁年悔不全吾高，正坐枵腹守不毛。","卑官糊口竟何补，捐弃什百收一毫。","执版仰看上官面，可复直气陵群豪。","夜剔残灯赋招隠，愁追交情广楚骚。","丰约仅足优龙具，污隆真可付马曹。","共嗟孔奋不自泽，政复所至无脂膏。","向来枯策苦伤生，涂穷却用陶性灵。","故人肯来问牢落，河畔罢吟草青青。","夫谁急草修期檄，夫谁大刻班超铭。","孽虏游魂须晷刻，燕然苍石高峥嵘。","横槊千篇月三捷，是责舍子谁当能。","可遽学我赋归来，临流欲濯襟袂埃。","老子期君旧不浅，看上要津舒壮怀。","乌惊兔急易寒暑，尧蓂不办供合开。","文字玩世请少息，盛时难得君念哉。","昔人听谋取一得，勿以老耄资笑咍。","君不见壮岁一跌子陈子，江湖毕世甘低回。"],"title":"赠解禹玉"}
