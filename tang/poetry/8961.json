{"author":"武元衡","id":8961,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["九陌迟迟丽景斜，禁街西访隐沦赊。","门依高柳空飞絮，身逐闲云不在家。","轩冕强来趋世路，琴尊空负赏年华。","残阳寂寞东城去，惆怅春风落尽花。"],"title":"崔敷叹春物将谢恨不同览时余方为事牵束及往寻不遇题之留赠"}
