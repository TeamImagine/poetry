{"author":"韦应物","id":56981,"strains":["平仄仄平仄，平仄仄仄平。","平平仄仄平，平仄平平平。","仄仄仄平仄，仄仄仄平○。","○平仄○仄，仄仄仄平平。","平仄仄平仄，平平仄○平。","平仄平平仄，仄仄仄仄平。"],"paragraphs":["栖息绝尘侣，孱钝得自怡。","腰悬竹使符，心与庐山缁。","永日一酣寝，起坐兀无思。","长廊独看雨，众药发幽姿。","今夕已云罢，明晨复如斯。","何事能为累，宠辱岂要辞。"],"title":"郡内闲居"}
