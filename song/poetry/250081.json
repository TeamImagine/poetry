{"author":"郭印","id":250081,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["人间春思漫纷争，祗把新诗唤晓莺。","妙处镌镵应鬼泣，醉中挥洒自风生。","谁知雅道当今绝，独与骚人并驾行。","尺纸飞来光照夜，小窗申诵到参横。"],"title":"和喻迪孺郎中春日书事二首  其二"}
