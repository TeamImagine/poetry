{"author":"赵抃","id":101509,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["文翁治蜀泽民深，赣守无堪愧士林。","长育务先庠序教，讲磨思见圣贤心。","今兹未肯孤毫善，学者尤宜念寸阴。","三百余篇金石奏，席间愿听得遗音。"],"title":"次韵钱𫖮见赠入学听讲"}
