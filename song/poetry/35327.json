{"author":"梅尧臣","id":35327,"strains":["平平仄仄平，平仄平仄仄。","仄仄仄平平，平平仄平仄。","平平仄平仄，平仄平仄仄。","仄仄仄仄平，平平仄平仄。","平仄平仄平，平平仄平仄。","平平仄平平，仄仄仄平仄。"],"paragraphs":["吴山雾露清，群草多秀发。","白术结灵根，持锄采秋月。","归来濯寒涧，香气流不歇。","夜火煮石泉，朝烟遍岩窟。","千岁扶玉颜，终年固玄发。","曾非首阳人，敢慕食薇蕨。"],"title":"采白术"}
