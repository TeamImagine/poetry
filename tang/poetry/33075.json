{"author":"韦庄","id":33075,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["满空寒雨漫霏霏，去路云深锁翠微。","牧竖远当烟草立，饥禽闲傍渚田飞。","谁家树压红榴折，几处篱悬白菌肥。","对此不堪乡外思，荷蓑遥羡钓人归。"],"title":"途中望雨怀归"}
