{"author":"陈与义","id":3161,"strains":["○平仄仄○仄○，仄平仄仄平平平。","仄平仄仄平仄仄，仄仄仄仄平平平。","仄平平平仄仄仄，仄○平仄平平仄。","平平仄仄平○平，仄仄仄○○仄仄。","仄平仄仄○平平，平平仄仄仄仄平。","平平○仄平仄仄，仄仄仄仄平平平。","平平仄仄平平仄，仄平平平仄平仄。","平平○仄仄仄○，平仄平平平仄仄。"],"paragraphs":["如来性海深复深，著书与世湔蓬心。","画沙累土皆佛事，况乃一字能千金。","老郎居尘念不起，法中龙象人师子。","前身智永心了然，结习未空犹寄此。","怪公聚笔如须弥，经成笔尽手不知。","凌云题就韦诞老，愿力所到公何疑。","珠函绣帙芝兰室，护持金刚竦神物。","枯葵应感不足论，毛颕陶泓俱见佛。"],"title":"闻葛工部写华严经成随喜赋诗"}
