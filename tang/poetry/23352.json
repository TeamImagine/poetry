{"author":"宋之问","id":23352,"strains":["仄仄仄平平，平平平仄平。","仄○平仄仄，仄仄仄平平。","仄○平平仄，平平仄仄平。","仄○平仄仄，平仄？平平。","平仄平平仄，平平仄仄平。","平平平仄仄，仄仄仄平平。"],"paragraphs":["铉府诞英规，公才天下知。","谓乘羔雁族，继入凤皇池。","赤县求人隐，青门起路岐。","翟回车少别，凫化舃遥驰。","神哭周南境，童歌渭北垂。","贤哉荀奉倩，衮职伫来仪。"],"title":"送合宫苏明府颋"}
