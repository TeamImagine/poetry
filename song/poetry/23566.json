{"author":"王十朋","id":23566,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","仄平平仄仄平仄，仄仄平平平仄平。","仄仄平平仄平仄，平平仄仄仄平平。"],"paragraphs":["光尧亲擢赐巍科，穅秕居前有愧多。","书向蓬山俱点勘，诗从天竺共吟哦。","十年尊酒喜身健，五马人生惊鬓皤。","握手夔门话畴昔，君恩未报欲如何。"],"title":"丙戌冬十月阎惠夫梁子绍得郡还蜀联舟过夔访予于郡斋修同年之好也因观太上皇帝亲擢御札及馆阁题名感叹良久辄成恶诗一章以纪陈迹且志吾侪会合之异"}
