{"author":"晁补之","id":214357,"strains":["平平仄平仄，仄仄仄平平。","○仄平平仄，平平仄仄平。","○平仄仄仄，仄平仄平平。","平平仄仄平，仄仄平仄平。","仄仄仄平平，平平○平平。","平平平仄仄，仄仄平仄○。","平仄仄仄仄，平平仄平平。","平平仄平仄，○仄仄仄平。","仄仄仄平仄，仄平仄平平。","平平仄仄仄，仄仄仄仄○。","仄仄○平仄，平平仄平平。","平平平仄仄，仄仄仄平平。","平平平仄仄，平仄仄仄仄。","平平仄仄仄，○平仄仄○。"],"paragraphs":["高词自班马，短句亦阴何。","输写无穷已，怀山赴壑波。","深耕待铚艾，疗饥乃嘉禾。","机云共一时，未信来者多。","老病愧群豪，鱼山临东阿。","苏公门下客，事业皆不磨。","孙宝暂主簿，灵槎会穷河。","它年九功叙，当使睦者歌。","业虡置牙羽，管箫复森罗。","镛钟欠一铎，未害大乐和。","却欲从浮海，珊瑚烂红柯。","龙门虽箭驶，此志未蹉跎。","丹沙还黑发，流景尔则那。","仇池出一派，分江定有沱。"],"title":"次韵范翰林淳夫送秦主簿觏"}
