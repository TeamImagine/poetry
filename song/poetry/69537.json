{"author":"王炎","id":69537,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平平仄平。","仄仄平平平仄仄，仄平仄仄仄平平。"],"paragraphs":["镜中忽忽老侵寻，政坐文穷自陆沉。","独对西风搔短发，欲谋小隠背初心。","江湖鸿雁天将冷，篱落黄花秋又深。","拄笏看山聊尔耳，懒弹绿绮索知音。"],"title":"秋怀二首  其一"}
