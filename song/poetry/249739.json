{"author":"郭印","id":249739,"strains":["仄○平平仄，仄平仄仄平。","仄平仄平仄，平仄仄平平。","平平仄平平，仄仄仄平平。","仄平仄○○，平仄仄○仄。","仄平平仄仄，仄平仄平○。","○○仄仄平，平仄仄仄平。","仄平仄仄平，仄仄仄仄平。","平平仄仄平，仄平仄仄平。","仄○仄平仄，平平仄平○。","仄仄仄仄仄，仄仄平仄平。"],"paragraphs":["我观昆虫辈，汝形亦甚微。","吐丝织为网，元自有真知。","团团肖车轮，巧妙出天机。","事成坐其中，功力不浪施。","羽飞才一触，罥罣定无遗。","正缘有此生，谋食以疗饥。","古先大智人，创作万世规。","为民设佃渔，结绳乃效之。","仲尼善词说，姑言取诸离。","制器尚象耳，一一非妄为。"],"title":"蛛网"}
