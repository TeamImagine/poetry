{"author":"陆游","id":34963,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["小院钩帘扫落花，公余萧散似山家。","下岩紫壁临章草，正焙苍龙试贡茶。","塞上远游心尚壮，车中深闭发先华。","老来日月真堪惜，愁听高城咽暮笳。"],"title":"大阅后一日作假"}
