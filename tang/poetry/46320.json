{"author":"佚名（伯二五五五）（五十九首）","id":46320,"strains":["仄平仄○仄，平仄平○平？平仄仄平仄，○平平仄平。","平平仄平仄，平仄仄平平。","仄仄平仄仄，平平仄仄平。","仄平仄平仄，仄平平平平。○仄仄平仄，○平平仄平。"],"paragraphs":["与君昔离别，星岁为三周；今日觏颜色，苍然双鬓秋。","茅居枕河浒，耕凿傍山丘。","往往登憩迳，时时或饭牛。","一身尚栖屑，庶身安无忧？相见未言语，唏吁先泪流。"],"title":"题故人所居"}
