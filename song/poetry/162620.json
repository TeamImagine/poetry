{"author":"赵必{王象}","id":162620,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平平仄平。"],"paragraphs":["别驾新除墨尚鲜，翩其凫舄已飞仙。","床头空有栽花谱，身后应无买木钱。","自古才人多薄命，如今乡国正思贤。","累累孤寡相持泣，说与天知天也怜。"],"title":"挽张县尹"}
