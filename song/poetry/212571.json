{"author":"李复","id":212571,"strains":["平平平仄平仄平，仄平仄平平仄平。","仄○仄仄仄仄仄，仄○平仄仄仄平。","○平仄仄仄○仄，仄平平仄平平平。","平平○仄仄○仄，仄仄○平平平平。","平平仄仄平仄仄，平仄仄仄仄仄平。","平仄平○○平仄，仄○仄仄仄仄○。","平平仄仄仄仄仄，仄仄平仄平仄○。","仄仄平平仄仄仄，仄仄平仄平平平。","仄平平平○仄仄，仄仄平平○○平。","平平平仄仄仄仄，平仄○仄平平平。"],"paragraphs":["天生神物非偶然，此龟不知今几年。","世传一尾直百岁，计应生在晋魏前。","长江不挂豫且网，得来佳处游林泉。","穹然苍甲大如屋，欲负三山翔群仙。","奇宫偶卦天地位，爻画夐出大易先。","惟昔宁王重为宝，閟藏欲永万世传。","今兹此宝世莫识，但爱金字毛绿鲜。","仰视朝阳俯引气，一闭千息常绵绵。","默然无言观物化，寿比彭篯犹更贤。","阴阳灵变固莫测，时或轻举来巢莲。"],"title":"和沈潜诚崔氏园九尾龟"}
