{"author":"赵蕃","id":76383,"strains":["平平平仄仄仄平，平平仄仄平平平。","平平平平仄仄仄，仄仄仄仄平平平。","○平仄仄仄仄仄，仄平○仄仄仄仄。","仄平平仄平仄平，仄平平平平仄仄。"],"paragraphs":["诗家初祖杜少陵，涪翁再续江西灯。","陈潘徐洪不可作，阃奥晚许东莱登。","遗书散落亦已久，是编颇得十八九。","景公千驷何足云，伯夷垂名端不朽。"],"title":"书紫微集后"}
