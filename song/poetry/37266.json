{"author":"陆游","id":37266,"strains":["仄仄平平平仄仄，仄平仄仄仄平平。","平平仄仄仄平仄，仄仄仄仄仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["草径江村人迹绝，白头病卧一书生。","窗间月出见梅影，枕上酒醒闻雁声。","寂寞已甘千古笑，驰驱犹望两河平。","后生谁记当年事，泪溅龙床请北征。"],"title":"十一月五日夜半偶作"}
