{"author":"卫泾","id":88694,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["雨断风回忽报晴，山颠初日挂铜钲。","云烟藏迹千峰翠，草木增华两眼明。","桑野枝空蚕杼歇，溪泉溜急水车鸣。","鸟啼花笑浑如喜，此去山斋只一程。"],"title":"晚晴"}
