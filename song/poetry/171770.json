{"author":"姜大民","id":171770,"strains":["仄平平仄仄平平，平仄平平仄仄平。","仄仄仄平平仄仄，仄平平仄平平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["故山西郭有园林，之子东归抱短琴。","衣锦未论当日事，首丘聊慰阿翁心。","春风桑梓欢娱极，秋雨松楸感慨深。","莫写渭阳图画里，令人披阅重沾襟。"],"title":"洪遂良自京师东归赠以诗"}
