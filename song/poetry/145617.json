{"author":"王应麟","id":145617,"strains":["仄仄仄平平仄仄，○平平平仄仄仄。","仄仄仄平○平平仄，仄○○平平平仄仄。","平仄平平平？○，平平仄平平○仄仄。","平平平平平平仄，平平仄平仄平○。","平仄仄平平平○仄，平仄仄平平仄平仄。","平平平平平平仄，仄仄平平○平仄。","平平○平○仄仄，平平仄仄平仄仄平仄。","仄平○平平平○仄仄，仄仄平仄平平仄平仄。"],"paragraphs":["坎击鼓兮鄞水浒，思仁侯兮昔召父。","堰九里兮酾流为雨，水泱泱兮芃芃麦黍。","鸿隙堙兮谣豆芋，侯嘉绩兮依其在渚。","神之来兮飙轮下，兰觞勺兮荐椒糈。","民不忘侯兮歌且舞，侯不忘民兮俾宁宇。","神之归兮娭瑶圃，格颢穹兮降多祜。","娄丰穰兮除疾苦，年千世百兮保艾吾土。","事侯如存兮侯其福女，敬共承祀兮无怠终古。"],"title":"吴刺史庙祭神辞"}
