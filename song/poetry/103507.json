{"author":"魏了翁","id":103507,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["祖宗德泽被生民，列服山川各效神。","几见高冈鸣凤集，又看层浪化鱼新。","升歌幸听三章雅，佩印行纡五两纶。","圣世宾贤如此厚，致君忍负不赀身。"],"title":"恭和闻喜宴御制"}
