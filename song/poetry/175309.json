{"author":"刘敞","id":175309,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄仄平仄仄平平。"],"paragraphs":["禁中颇牧去临戎，属国归来敌垒空。","闻道诗书今绝幕，复看天马亦从东。","醉倾床酒留边月，歌倚鹍弦舞朔风。","犹忆平生欢一笑，莫忘书札寄宾鸿。"],"title":"寄庆州子华侍读谏议"}
