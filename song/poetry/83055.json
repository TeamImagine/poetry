{"author":"敖陶孙","id":83055,"strains":["仄平平仄平，仄仄仄平仄。","平仄仄仄平，平平仄平仄。","平平仄平仄，平仄平平仄。","仄仄○平仄，仄仄仄仄仄。","○平平仄平，仄仄平平仄。","平平仄平仄，平仄仄仄仄。","○仄仄仄平，仄平仄○仄。","平平仄仄仄，仄仄平平仄。","平平平仄仄，平平○仄仄。","仄○仄平平，○仄平平仄。","○仄仄平平，平仄仄仄仄。","仄仄平平仄，仄平仄平仄。","平平仄仄仄，仄仄平仄仄。","平平○仄仄，仄仄仄○仄。","○平仄平仄，平仄仄仄仄。","平平○平仄，仄仄仄平仄。","○○仄仄平，仄平○仄仄。","仄平仄平仄，○○仄平仄。","○平○仄仄，○平仄平仄。","仄平平仄仄，平仄仄平仄。","平○仄○平，○仄仄仄仄。","平平仄○仄，仄仄仄仄仄。"],"paragraphs":["世纷何豫人，直作走千里。","寒压破虎鞯，霜风杀淮苇。","能来得吾愿，连夜灯花喜。","矫矫将军力，一日破万纸。","填胸龙豹韬，政坐毛锥子。","区区寄人幕，谁访习凿齿。","相见各挽须，士穷乃如此。","吾谋适不用，步到狼山趾。","荒村围海气，尖城如卧已。","幸当小盘旋，长袖为君起。","回首叫周郎，湟水面欲死。","往者城南杜，钿车凑流水。","胡然落此地，伴客歌快耳。","吾徒离阔好，见即裂其眦。","中年迫婚宦，官事漫不理。","关心且诗酒，瓮面拨寒蚁。","如闻董召南，犬鸡封石髓。","感君好兄弟，行当访虚址。","雍丘且勿念，将星落寒紫。","送归无好语，凉月挂鲸尾。","君行定过潘，茶鼎面曲几。","因之启三请，问酒所以止。"],"title":"送安丰尉丁梦符归霅川因简之晦兄弟时寓崇川报恩寺"}
