{"author":"李纲","id":244507,"strains":["仄平平仄仄平平，平仄平平仄仄平。","平仄仄平平仄仄，平平仄平仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["此身飘堕到沧溟，谁谓君王念贾生。","黄纸再蒙题姓字，丹书特为削刑名。","山林老去何其幸，萍梗追思却自惊。","天地恩寛难报德，试从今日数归程。"],"title":"次琼管后三日忽奉德音恩许自便感涕之余赋诗见志  其一"}
