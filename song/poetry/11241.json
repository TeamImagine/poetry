{"author":"朱翌","id":11241,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄仄平平仄平。"],"paragraphs":["宛宛桥虹卧碧涟，深深古屋背长川。","园官送菜无虚日，溪友留鱼不问钱。","历数旧交俱老矣，及时行乐且欣然。","梅花更有黄千叶，携取一杯花下传。"],"title":"正月二十日过江氏园"}
