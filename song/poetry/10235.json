{"author":"欧阳澈","id":10235,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["因传种法自东坡，潜喜春来活者多。","不遣牛羊残物性，更资雨露养天和。","虬枝终拟栖仙鹤，云叶行看施女萝。","纵与蒿莱暂同植，大夫封宠竟输他。"],"title":"秋日山居八事  其四"}
