{"author":"胡宿","id":244226,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["秋波不动簟纹融，松月愔愔透绮栊。","霜重井梧翻瘦碧，雨回阶药堕嫣红。","彩鸳静占银塘水，乳燕凉飞玉宇风。","秫酒易销残梦断，却疑身在广寒宫。"],"title":"洞灵观纳凉"}
