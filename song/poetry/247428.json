{"author":"吕本中","id":247428,"strains":["平平平仄仄平平，平仄平平平仄平。","仄仄平平仄仄仄，平平仄仄仄平平。","平平平仄平仄仄，平仄平平仄仄平。","仄仄平平平仄仄，平平仄仄仄平平。"],"paragraphs":["经旬阴雨水沧浪，烟锁岩扉游骑荒。","赤日才来异宿昔，青山看去倍寻常。","秋林腰斧歌共醉，春市担鱼粟满囊。","野老新新兴未艾，风云役使不胜狂。"],"title":"喜晴"}
