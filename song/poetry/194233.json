{"author":"苏轼","id":194233,"strains":["仄平仄仄平仄平，平平仄平○仄○。","○平仄平平仄仄，○平平仄○○平。","仄平平仄平仄仄，平平仄仄仄平仄。","平平○仄平仄○，仄仄平仄平仄仄。","仄平平仄仄平平，平平仄平○○平。","平仄仄○平仄仄，平平？仄仄平平。","仄平仄平平仄仄，仄平平仄平平仄。","仄○平仄仄仄平，仄仄平平仄平仄。"],"paragraphs":["草书妙绝吾所兄，真书小低犹抗行。","论文作诗俱不敌，看君谈笑收降旌。","去年逾月方出昼，为君剧饮几濡首。","今年过我虽少留，寂寞陶潜方止酒。","别时流涕揽君须，悬知此欢堕空虚。","松下纵横余屐齿，门前𫐆辘想君车。","怪君一身都是德，近之清润沦肌骨。","细思还有可恨时，不许蓝桥见倾国。"],"title":"次韵舒教授寄李公择"}
