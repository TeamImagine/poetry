{"author":"陆游","id":34069,"strains":["仄仄仄仄仄仄平，仄平仄仄平仄平。","仄平平平仄平仄，平○仄仄平平平。","仄仄仄平仄平仄，平平仄仄平平平。","仄平平平仄仄仄，○○平仄平仄平。","平平仄仄仄仄仄，仄仄仄仄平平平。","仄平仄仄仄仄仄，仄○仄仄平平平。","仄平仄仄○仄仄，仄仄仄仄平平平。","平平仄平平仄仄，○平平平○仄平。"],"paragraphs":["日昳小雨不至晡，雨虽未足凉有余。","细泉泠泠咽幽窦，清吹策策惊高梧。","笠泽老翁病苏醒，欣然起理西斋书。","十年灯前手自校，行间颠倒黄与朱。","区区朴学老自信，要与万卷归林庐。","尔来世俗喜变古，凿空饰诈无根株。","愀然抚几三太息，力薄抱恨何由袪。","兰台漆书非己责，且为籖幐除蠧鱼。"],"title":"雨后极凉料简箧中旧书有感"}
