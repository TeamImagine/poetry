{"author":"曹勋","id":12504,"strains":["仄平仄仄平仄○平，仄平仄仄平平仄平。","平平仄仄仄仄仄平，○平仄仄。","平平仄仄平仄平平，○平平平。","平平仄仄平，平平○平。","仄平仄○仄平○平，平平仄○仄平。","仄○○平仄平平平，平仄平平仄平。","○平○仄平，平平仄仄。","仄仄仄仄仄仄平平，仄仄仄平仄平。"],"paragraphs":["六龙灭景兮疾如驰，结邻曭{日莽}兮沉海涯。","飞霜烈烈以袭物兮，其容惨栗。","阴风凛凛而薄人兮，其声凄悲。","祥鸾伏窜兮，鸱枭号呼。","哲人永叹以哀吟兮，贪夫适其觊觎。","彼庭燎之不吾遭兮，良卷怀而郁纡。","劳歌三发兮，晨鸡未旦。","使我耿耿以戚忧兮，独展转而向隅。"],"title":"怨遥夜"}
