{"author":"彭汝砺","id":201422,"strains":["平仄仄仄平仄平，平平仄仄平平平。","平平仄仄○仄平，平平仄仄平平平。","平仄仄仄平平平，○平仄仄平平平。","仄仄平仄平仄○，平○仄平平仄平。","平平仄仄平仄平，仄○仄○仄平平。","平仄平仄平仄○，仄仄仄仄平平平。","仄仄仄仄○○平，仄仄仄○平平平。"],"paragraphs":["流火退缩金盛强，郊原日夜生寒凉。","梨垂栗皱橙柚香，田家笑语炊黄粱。","山水秀彻摇秋光，重岩细菊斑斑黄。","万象呈露无遁藏，时和岁丰辰亦良。","脂车与子游上方，吐论纵横气轩昂。","书帙罗列图画张，睥睨孔孟窥虞唐。","偃息道奥缘禅床，苒苒定看移星霜。"],"title":"和君时弟韵"}
