{"author":"张九成","id":6302,"strains":["平仄仄平平，平仄仄平仄。","仄仄平仄仄，仄平仄平仄。","仄仄仄仄仄，仄仄平○仄。","平平仄平仄，仄仄平仄仄。","平平仄仄平，平仄○○仄。","仄平仄仄○，平平仄平仄。","平平仄平仄，仄仄○仄仄。","平仄仄平平，○仄仄仄仄。","仄仄仄仄○，平仄平平仄。","仄平仄仄仄，仄平平仄○。"],"paragraphs":["年老目飞花，心化柳生肘。","万事元一梦，古今复何有。","六月苦夜短，午昼何其久。","颓然北窗下，竹几休两手。","昏昏不复知，酣适如中酒。","睡乡日月长，椿灵未为寿。","形存若蝉蜕，质槁如木朽。","荣辱漫纷纷，正梦那复受。","有梦尚有思，无梦真无垢。","欲呼李太白，醉眠成二叟。"],"title":"读东坡谪居三适辄次其韵 午窗坐睡"}
