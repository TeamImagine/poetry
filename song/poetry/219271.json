{"author":"晁说之","id":219271,"strains":["仄平平○仄，仄仄仄平○。","平仄平仄仄，平仄平平平。","仄平仄○○，仄平仄仄○。","仄仄仄仄平，仄仄平平平。","仄仄仄仄平，仄仄仄平平。","仄仄仄平仄，仄仄仄平平。","仄仄仄仄仄，○仄平仄平。"],"paragraphs":["四明唐中叶，处士有陈深。","书既殚万象，诗想瑶华音。","惜哉不并传，裔孙自苦吟。","岂易识此孙，海底珊瑚沉。","邂逅我见之，昔恨阻冲襟。","念我理归棹，旅梦断遥岑。","愿乞十九首，降尽河外心。"],"title":"偶见陈诚之一诗不胜钦叹辄纪赠求其巨篇深愧芜累"}
