{"author":"杜荀鹤","id":32927,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["平生操立有天知，何事谋身与志违。","上国献诗还不遇，故园经乱又空归。","山城欲暮人烟敛，江月初寒钓艇归。","且把风寒作闲事，懒能和泪拜庭闱。"],"title":"下第东归将及故园有作"}
