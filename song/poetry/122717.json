{"author":"释善珍","id":122717,"strains":["平仄仄平仄仄平，仄平仄仄仄平平。","平平仄仄仄平仄，仄仄仄平平仄平。","平仄平平平仄仄，仄平仄仄仄平平。","仄平平仄平平仄，平仄仄平平仄平。"],"paragraphs":["京口见君乘早潮，短巾调笑立溪桥。","长瓶买酒典孤剑，一夜枕书谈六朝。","常恐骑鲸狂捉月，不然跨鹤坐横箫。","远公多病宗雷死，惆怅社中人寂寥。"],"title":"悼上官良史"}
