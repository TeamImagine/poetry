{"author":"李廌","id":218760,"strains":["仄平仄平平，仄平仄平平。","平平仄仄仄，平仄平仄平。","仄仄仄仄平，仄平平平平。","平仄○平平，平仄仄仄平。","平仄平仄仄，仄○平仄○。","平平平平仄，仄仄仄平平。","仄平仄仄平，仄仄仄仄平。"],"paragraphs":["我登步兵台，缅怀昔来游。","英声入万壑，奇气盘九幽。","转盼迹已陈，况今仍千秋。","鸾凤吟苏门，奚用愧彼俦。","堪笑刘越石，幸胜功遂收。","登高君能赋，乃是子安流。","作诗已可人，洗我万古忧。"],"title":"啸台  其五"}
