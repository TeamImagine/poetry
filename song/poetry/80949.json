{"author":"张镃","id":80949,"strains":["仄仄仄平平，○仄平仄仄。","平平仄平仄，○仄仄仄仄。","仄平仄仄仄，平仄仄○仄。","平平平仄平，平仄○仄仄。","平平平仄○，仄仄平○仄。","仄平平仄仄，仄仄○仄仄。","平平平○仄，仄仄仄平仄。","仄平仄仄仄，仄平○平仄。","仄仄仄仄平，仄平仄○仄。","仄○仄平平，平平仄平仄。","○平仄平仄，○仄仄仄仄。","平平平仄平，平平仄平仄。"],"paragraphs":["汉祖肇炎图，三杰咸辅翼。","功成及酬赏，相国独第一。","发踪指示语，谁曰匪其实。","焉知英主心，方谨操纵术。","勋高疑益深，固异亭长日。","守关忠弗念，置卫防百出。","堂堂明且审，自计亦无失。","护军给饷馈，入秦收图籍。","用智既有余，保身岂难必。","逊封散宏财，非真召平力。","污名起田宅，犹愈受斧锧。","终加恭谨辞，贤哉史臣笔。"],"title":"读萧何传有感"}
