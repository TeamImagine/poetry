{"author":"梅尧臣","id":35190,"strains":["平仄仄平平，平平仄仄平。","平平平仄仄，仄仄仄○平。","仄仄平平仄，平平仄仄○。","平平平仄○，仄仄仄平平。","○仄平平仄，平平仄仄平。","平平平仄仄，仄仄○平平。","仄仄平平仄，○○仄仄平。","平平平平仄，仄仄仄平○。","○○平平仄，仄仄仄仄平。","平平平仄仄，平○仄平平。"],"paragraphs":["何必水周堂，翛然万木凉。","朋簪兹共乐，节物自迎商。","巧笑承欢剧，新词度曲长。","骖鸾悲雾扇，泛蚁釂云浆。","并蒂榴房熟，连丛桂蘂香。","人初投辖醉，客甚掺挝狂。","鬓约寒鸦碧，衣轻舞蝶黄。","流波闲任注，错席岂依行。","亹亹谈宁倦，厌厌夜未央。","良时诚可惜，清燕此无荒。"],"title":"依韵和希深新秋会东堂"}
