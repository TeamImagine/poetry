{"author":"苏辙","id":197263,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["筑台临水巧安排，万象轩昂发瘗埋。","南岭崩腾来不尽，北山断续意尤佳。","平时战伐皆荒草，永日登临慰病怀。","更欲留诗题素壁，坐中谁与少陵偕。"],"title":"和孔教授武仲济南四咏 鹊山亭"}
