{"author":"史浩","id":19441,"strains":["仄平仄仄平平平，仄仄仄仄平平平。","平仄仄仄仄仄仄，仄仄仄仄平平平。","平平仄仄仄仄仄，仄仄仄仄○平○。","平平仄仄仄平仄，平仄仄仄平平平。"],"paragraphs":["逆云佛塔金千寻，傍耸滴翠玲珑岑。","春供万象富远目，响答两地纷啼禽。","风摇野帻去复去，露浥乳窦深尤深。","奇声俊逸鲍夫子，蓬社不挂渊明心。"],"title":"次韵鲍以道天童育王道中吴体"}
