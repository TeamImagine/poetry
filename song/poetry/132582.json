{"author":"张道洽","id":132582,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["天下无花白到梅，风前和我不尘埃。","崚嶒鹤骨霜中立，偃蹇龙身雪里来。","未许琼花为行辈，定教玉蕊作舆台。","夜深立尽扶疏影，一路清溪踏月回。"],"title":"梅花二十首  其一七"}
