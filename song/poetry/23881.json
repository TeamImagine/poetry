{"author":"王十朋","id":23881,"strains":["仄平平平平，○仄仄平平。","平仄仄仄仄，平平平仄平。","○平仄仄○，○平仄平平。","仄仄仄平仄，平仄○仄平。","平仄仄仄平，仄平平仄平。","仄仄平平平，平平仄平平。","仄平仄○平，仄仄平平平。","仄仄仄○平，仄仄仄○○。","仄仄平仄平，仄平仄平平。","仄平仄平平，平仄仄仄○。","平平仄仄平，仄仄平平○。","仄平仄仄仄，○○仄平平。"],"paragraphs":["解舟城之南，橙橘半青黄。","时节岂不好，胡为辞故乡。","亲朋送我行，殷勤馈壶觞。","我欲与之饮，舟去留靡遑。","僮仆别我归，黯然颜色伤。","问我何时还，田园又成荒。","我心愧其言，老矣身皇皇。","五载走三州，道路险且长。","屡请方得祠，暂归又怀章。","挈家入南闽，儿女不尽将。","余生疾病多，满镜须髯苍。","到官即有乞，行将返耕桑。"],"title":"解舟"}
