{"author":"孟郊","id":11907,"strains":["平仄仄仄仄，平○平○○。","仄平平仄平，平仄平平平。","仄平平仄平，平仄平仄平。","平仄仄平仄，仄平○仄○。","仄仄仄仄仄，仄平仄仄平。","○○仄平仄，平仄平仄平。","平仄平仄仄，仄平平平平。","平平仄平仄，平仄仄仄平。","○仄仄仄仄，平平平仄平。","平平仄仄平，平仄仄仄○。"],"paragraphs":["流运闪欲尽，枯折皆相号。","棘枝风哭酸，桐叶霜颜高。","老虫干铁鸣，惊兽孤玉咆。","商气洗声瘦，晚阴驱景劳。","集耳不可遏，噎神不可逃。","蹇行散余郁，幽坐谁与曹。","抽壮无一线，剪怀盈千刀。","清诗既名朓，金菊亦姓陶。","收拾昔所弃，咨嗟今比毛。","幽幽岁晏言，零落不可操。"],"title":"秋怀 十二"}
