{"author":"项安世","id":54181,"strains":["平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["秋来定有池阳雁，飞过蓬莱报子知。","天上旧游今似梦，觉来追忆始堪悲。","檐前日屋融融暖，阁下风廊细细吹。","最爱石渠明月夜，清霜飞下老梅枝。"],"title":"次韵李著作送行二首  其二"}
