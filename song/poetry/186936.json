{"author":"刘挚","id":186936,"strains":["仄○仄平平，仄仄仄仄仄。","平仄仄平仄，平平仄平仄。","平○平平平，仄仄平仄仄。","仄○平仄平，仄仄仄仄仄。","仄仄仄仄平，平平仄仄仄。","仄仄平平平，仄仄仄仄仄。","仄○平平平，平仄仄平仄。","○○仄仄平，平仄平仄仄。","仄仄平仄○，平平仄平仄。","平平仄平平，仄？○仄仄。","平仄仄○○，平○仄平仄。"],"paragraphs":["昼行苦炎蒸，秣马戒夜发。","清梦失归路，微风弄纤葛。","星疏天无云，独有亭午月。","太空生白烟，浩荡万里阔。","细碎草木香，淋漓露气滑。","戚戚寒虫声，逐马不暂歇。","我行何区区，无乃害慵拙。","传闻猛虎多，宵路时出没。","四顾林莽中，精灵动毛髪。","求全得忧虞，祸毎乘所忽。","君子审重轻，无劳避途暍。"],"title":"夜发白碑"}
