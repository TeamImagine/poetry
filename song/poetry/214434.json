{"author":"晁补之","id":214434,"strains":["平平仄，平仄平，平平仄仄○仄平。","平平仄仄仄平平，仄平仄仄○平○。","仄○平仄平平平，平平平仄仄平○，○仄仄平平仄○。","仄仄平平仄仄仄，仄仄○平平仄平。","平平仄仄仄平○，○仄仄仄平○平。","平平仄平平平平，仄平平仄○平平。","仄仄○仄平仄仄，仄仄仄仄平○平。","平平仄，平仄○，仄仄平仄平平平。","仄仄平平仄○仄，仄仄平平平仄平。","平仄平平仄平仄，仄仄平仄平平○，平仄仄平仄仄平仄仄○平平。"],"paragraphs":["阎夫子，通古今，家徒四壁犹一琴。","今年二月雨霖霪，喜君垅麦如人深。","屋间幽默咸池音，高山流水我非听，听我说君辛苦吟。","薛老村西十里地，旱日燎原无柳林。","芒鞋曳杖逐镰笼，当午未食饥烧心。","芸芸麦田翻黄波，蝻虫盘穗如蜗螺。","麦未收打催种豆，屋下迹少田间多。","阎夫子，时我过，我与夫子良同科。","四体虽勤口𫗦众，煮豆然萁穷奈何。","人谓君琴语辛苦，此曲无乃伤天和，君不见夫子宋围不糁犹弦歌。"],"title":"阎子常携琴入村"}
