{"author":"许景衡","id":230276,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["列国提封倚乐亭，九河分处见孤城。","池台钓罢人何在，邱垅春来草自生。","遗像丹青皆旧物，斯民箫鼓漫新声。","谁能特表平生事，祝史从官得币牲。"],"title":"献王祠"}
