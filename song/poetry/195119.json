{"author":"苏轼","id":195119,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["两翁留滞各皤然，人笑迂疏老更坚。","共把鹅儿一樽酒，相逢卵色五湖天。","江边遗爱啼斑白，海上先声入管弦。","早晚渊明赋归去，浩歌长啸老斜川。"],"title":"和林子中待制"}
