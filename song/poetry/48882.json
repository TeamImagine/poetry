{"author":"杨万里","id":48882,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["数点飘萧供晚清，二更倾泻到天明。","雷驱云气如旋磨，雨遍山村却入城。","簟面顿无秋后暑，檐牙最爱梦中声。","尚书幸有为霖手，偏洒江东作么生。"],"title":"中元前贺余处恭尚书祷雨沛然霑足"}
