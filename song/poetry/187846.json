{"author":"王令","id":187846,"strains":["平平仄平平，仄仄仄仄○。","平仄平仄平，仄平平平平。","仄平仄仄○，平仄平平平。","平平仄平仄，仄仄仄仄○。","仄○平○平，仄仄仄仄平。","仄仄平仄○，仄平平平平。","仄仄平○仄，仄平○仄平。","平仄仄仄平，平仄平仄仄。","仄平平仄仄，平仄○仄平。","仄平平平平，平仄平仄平。"],"paragraphs":["风舟挽晴江，载客日夜行。","身远心在家，腹肠何由平。","未知所到期，先计还归程。","时寻别时语，涕泪下纵横。","仰观风中云，下视水上萍。","共在天地间，可无同飘零。","泻此樽中酒，美鱼其饮羮。","虽饱不厌饥，强醉终自醒。","笑言虽在远，音问犹有形。","愿因东南风，时寄西北声。"],"title":"寄姐夫焦韫叔兼简三姊"}
