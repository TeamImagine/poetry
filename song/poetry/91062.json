{"author":"释居简","id":91062,"strains":["仄平仄仄○平仄，仄仄平平平仄仄。","仄平平仄平仄平，平仄仄平仄○仄。","平平仄仄平仄平，仄平○仄○平平。","○平仄仄仄仄平，仄平仄仄平平平。","仄仄仄平平仄仄，平仄平平仄平仄。","平平仄仄○仄平，仄仄平平仄平仄。","○平仄仄仄仄○，仄平仄平平仄平。","平平仄○仄平仄，平仄仄仄平平平。","平仄平平仄○仄，仄平仄仄○平仄。","仄仄平平仄○○，仄平平仄平平仄。","仄仄平平仄○仄，仄仄平平○仄仄。","平仄仄平平仄仄，仄仄仄平平仄仄。"],"paragraphs":["恨无玉楮三千幅，尽使春风归约束。","乐饥功谢明月珰，休景息惭芰荷屋。","朋来皎皎歌白驹，不歌长铗弹无鱼。","批风切月瘦弗腴，枕头一束知何书。","欲把列城凭轼下，余子纷纷谩凌跨。","归来袖手如病喑，舌在何曾问人借。","占灯夜喜傍短檠，剧谭不知山月倾。","元戎后乘沸笳鼓，之子但默黄锺声。","平地邛郲九折坂，十年已恨相逢晚。","四座悲歌漏正迟，一龛风雨花频剪。","镜里功名一横槊，百鸷啾啾空一鹗。","双玉未倾罍未耻，自倒玉山还自起。"],"title":"送谭浚明归江西"}
