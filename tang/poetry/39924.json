{"author":"皎然","id":39924,"strains":["平仄○平仄，○○仄仄平。","仄平平仄仄，仄仄仄平平。","仄仄平平仄，平平仄仄○。","平平○仄仄，仄仄仄平○。","平仄平平仄，平平仄仄平。"],"paragraphs":["江郡当秋景，期将道者同。","迹高怜竹寺，夜静赏莲宫。","古磬清霜下，寒山晓月中。","诗情缘境发，法性寄筌空。","翻译推南本，何人继谢公。"],"title":"秋日遥和卢使君游何山寺宿敭上人房论涅槃经义"}
