{"author":"韦骧","id":190423,"strains":["平仄平平仄仄平，仄平平仄仄平平。","仄仄仄仄平平仄，仄仄平平仄仄平。","仄仄仄平平仄仄，仄平仄平仄平平。","仄仄平仄平平仄，仄仄仄平仄仄平。"],"paragraphs":["星火州符气势豪，敢辞承乏赋贤劳。","设施每恐无能及，旷责还忧不可逃。","捕鼠孰淹睎骥足，解牛难任割鸡刀。","愿令樗散归闲邑，更使潜心缘饰高。"],"title":"权东阳既久求归武川上守倅 沈倅"}
