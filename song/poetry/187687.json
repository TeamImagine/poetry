{"author":"王令","id":187687,"strains":["平平平平仄平平，仄平平平仄平。","仄仄平平仄仄，仄平平仄平平平仄。","平平平平仄平仄，仄仄仄仄平平平仄仄。","平平平平仄仄平，平平平平平仄仄。","仄平仄○平仄○仄仄，○平仄平平仄仄○仄。","平平仄仄平平平仄平，平平平平○仄仄平。","仄平仄仄仄仄，平平平平仄平。","仄平仄仄○平，仄平平平仄平。","平平平平仄仄，平○平平仄仄仄。","平仄仄平平仄○仄仄，平仄仄○平平仄仄仄。","平平仄平仄平平，仄平平仄平平仄仄平。","平平平仄仄仄平，仄仄平仄平。","平平仄平平平平仄平，平平仄仄平平平平○。"],"paragraphs":["山岩岩兮谷幽幽，水无人兮自流。","始与谁兮乐此，昔之游者兮今非是。","清吾樽兮洁吾斝，欲御以酒兮谁宜寿者。","山蘼春兮野鹿游，亭无人兮飞鸟下。","喜公有遗兮乐相道语，从人以游兮告以其处。","髙公所望兮卑公所游，公为庐兮燕笑以休。","摭山果以侑酒，登溪鱼而供羞。","仰春木以搴华，俯秋泉而漱流。","公朝来兮暮去，肩乘舆兮马两御。","来与我民兮不间以处，谁不此留兮公则去遽。","花垂实兮树生枝，我公之去兮今忽几时。","知来之不可望兮，悔去而莫追。","人皆可来兮公何不归，青山宛宛兮谁为公思。"],"title":"效醉翁吟"}
