{"author":"陆文圭","id":166228,"strains":["平平仄仄平平仄，平仄平平仄仄平。","平仄平平平仄仄，仄平仄仄仄平仄。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["元枢出督宣威地，名姓江淮草木知。","今见闻孙骑款段，去为博士拥皋比。","诗书泽远真难继，功业时来亦可为。","往事百年无处问，庆丰亭下稻连陂。"],"title":"送丘景唐赴安丰教"}
