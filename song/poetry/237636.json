{"author":"刘一止","id":237636,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["梦想风神不记春，相逢欲看梦中因。","安知晚岁归吴客，却见当时入洛人。","赋似文园真有气，诗非子建谅谁亲。","会须剪烛西窗语，莫怪长头酒事频。"],"title":"次韵邵子非见贻一首"}
