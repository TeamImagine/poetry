{"author":"卢纶","id":7018,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平平仄，仄平平仄仄平平。"],"paragraphs":["露如轻雨月如霜，不见星河见雁行。","虚晕入池波自泛，满轮当苑桂多香。","春台几望黄龙阙，云路宁分白玉郎。","是夜巴歌应金石，岂殊萤影对清光。"],"title":"奉和太常王卿酬中书李舍人中书寓直春夜对月见寄"}
