{"author":"范成大","id":43257,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["檄到中原杀气销，穹庐那敢说天骄。","今年蕃始来和汉，即日燕当远徙辽。","北土未干遗老泪，西陵应望孝孙朝。","着鞭往矣功名会，麟阁丹青上九霄。"],"title":"送洪景卢内翰使虏二首  其二"}
