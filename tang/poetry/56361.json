{"author":"李白","id":56361,"strains":["仄仄平仄○，平平仄平仄。","仄仄平平平，仄平仄仄仄。","仄仄平仄仄，平平仄平仄。","平仄○仄平，平平平仄仄。","平平平平仄，平仄○仄仄。","平仄○仄仄，平平仄平仄。"],"paragraphs":["世路今太行，回车竟何托。","万族皆凋枯，遂无少可乐。","旷野多白骨，幽魂共销铄。","荣贵当及时，春华宜照灼。","人非昆山玉，安得长璀错。","身没期不朽，荣名在麟阁。"],"title":"拟古十二首 七"}
