{"author":"洪皓","id":252573,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["万片随风正可嗟，残枝带雨认梨花。","胭脂洗尽余香雪，翠幄光生散绮霞。","品类海棠无杰句，方言山顶更雄夸。","题诗载酒同清赏，月上梢头始到家。"],"title":"山顶花"}
