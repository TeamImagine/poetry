{"author":"杨万里","id":48788,"strains":["仄仄平平平，平仄平仄平。","仄○仄仄仄，平○平○平。","仄○平平仄，仄仄仄仄平。","仄仄仄仄平，仄仄仄仄平。","仄仄仄平仄，仄○平平平。","平平平仄平，平平仄平平。","○仄平○仄，平平平平仄。"],"paragraphs":["日日南高峰，知我登小楼。","笑回紫翠面，擎献新鲜秋。","独将诗魂去，恣绕月胁游。","得句寄与渠，月姊不敢搜。","绝顶珥琼笔，仰空书银钩。","今晨招不来，开窗得孤愁。","折简呼屏翳，能为追亡不。"],"title":"晓登小楼雾失南高峰塔"}
