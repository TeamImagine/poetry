{"author":"陈陶","id":36660,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["烟雨南江一叶微，松潭渔父夜相依。","断沙雁起金精出，孤岭猿愁木客归。","楚国柑橙劳梦想，丹陵霞鹤间音徽。","无因得似沧溟叟，始忆离巢已倦飞。"],"title":"旅泊涂江"}
