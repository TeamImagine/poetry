{"author":"戴复古","id":93342,"strains":["仄平○仄仄，○平仄平仄。","仄○仄平仄，仄仄仄平仄。","仄平平仄平，仄平○○仄。","仄仄仄仄平，平平仄仄仄。","○仄平仄平，仄仄仄○仄。","仄平平平仄，仄仄仄平仄。"],"paragraphs":["北风吹岁暮，空闺独栖止。","夙兴泪盈掬，夕息梦千里。","妾生胡不仁，失身从浪子。","嚼蘗苦我心，餐冰噤我齿。","离异何足愁，险涩可胜纪。","寄书西飞雁，反复话终始。"],"title":"观陆士龙作顾彦先妇答夫二首有感韵  其一"}
