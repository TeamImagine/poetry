{"author":"释居简","id":92069,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄仄仄仄，仄仄仄平仄仄平。","仄仄平平仄平仄，仄平平仄仄平平。"],"paragraphs":["立螭持橐孰非荣，未若江头一苇轻。","失侣鸳鸿空怅望，喜归鸥鹭亟将迎。","雍容谭笑不但已，去就始终如此明。","疏似南阳出师表，尽倾肝鬲写生平。"],"title":"读曹侍郎去国表"}
