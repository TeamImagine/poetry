{"author":"喻良能","id":51887,"strains":["平平仄平仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平○，○平仄仄平。","仄平平仄仄，平仄仄平平。","平仄○平仄，平平仄仄○。","平○○仄仄，仄仄仄平平。","仄仄○○仄，平平仄仄平。","平？平仄仄，仄仄仄平平。","仄仄平平仄，○平○仄○。","仄○○仄仄，平仄平○平。","平仄平平仄，○平仄仄平。"],"paragraphs":["江湖大兰若，庐阜一东林。","砌遶琮琤水，门罗翠碧岑。","烟云千古色，松桧四时阴。","岸帻销尘虑，凭栏净客心。","殿成神运力，泉出虎跑音。","溪在思元亮，堂荒忆醉吟。","图传三笑粲，阁拥五杉森。","贝叶应难访，经台已莫寻。","僧袈何代朽，佛影几时沉。","晋辇黄埃久，殷碑苍藓深。","不妨闲吊古，谁复为沾襟。","香火惟莲社，传流直至今。"],"title":"题东林寺"}
