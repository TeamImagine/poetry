{"author":"刘才邵","id":250806,"strains":["平平仄平平仄仄，平○仄平仄平仄。","平平○仄仄仄平，○仄仄平仄平仄。","平平平仄○平仄，仄仄○○○仄仄。","平○仄仄仄○平，仄仄仄平仄○仄。","仄仄平平平仄平，平平仄仄平仄仄。","仄平平平平仄平，平平平仄平平仄。","○仄○平仄仄平，平仄平平仄○仄。","仄仄仄平平仄○，○仄○平仄平仄。","平平仄仄仄平○，仄仄仄平平○仄。","平平仄仄仄仄平，仄仄仄平仄平仄。","仄平平仄仄仄平，○仄仄平平仄仄。","仄平平仄仄平仄，○仄平平仄仄仄。","平平仄仄仄○仄，仄○仄平仄平仄。","平平仄平仄仄平，平仄平○仄平仄。","○平○仄仄○平，仄仄平平仄平仄。","平平平仄○仄平，仄仄平平○仄仄。","平平仄平仄仄仄，仄平平仄平○仄。","平仄平平仄仄平，平仄平平仄○仄。","仄平仄仄○平平，仄仄平平平○仄。"],"paragraphs":["君家外孙吾祖母，生长舅家晓图史。","平时教诲子与孙，深念昔人立门户。","因言仙李传芳远，外氏且从中允数。","天将善庆萃其门，盛事老人目亲睹。","七宝轮高风露清，丹枝翠叶纷旁午。","玉阶迢迢无路通，诗书为作冲天羽。","从子传孙世已稀，兄弟同攀复如许。","太守好贤为出迎，冠盖如云沸箫鼓。","名声藉甚里闾传，岂假老人为重举。","区区此意岂有他，欲汝读书转勤苦。","汝家先世不乏人，折桂里名因汝祖。","一时声价动场屋，相继登科亦四五。","才丰报啬理难晓，在其子孙岂虚语。","良农不为旱辍耕，多稼终闻饱仓庾。","亲姻中外贵相辉，莫向明时守环堵。","慈颜幽隔三十年，岁月堪惊如骤雨。","追惟义方不敢坠，到今婚友情相与。","还喜君家世益昌，芝玉煌煌照庭宇。","月娥賸与长孙枝，不厌频频来折取。"],"title":"为李邦臣题丛桂堂"}
