{"author":"李贺","id":13863,"strains":["仄平平平平平仄，仄○仄平仄平仄。","仄平仄仄平平平，○仄仄平仄平仄。","仄平○平仄平仄，平平平平仄平仄。","○○仄仄仄平平，仄平平仄○平仄。","平平仄仄平平仄，平仄仄平平仄仄。","平平仄仄仄平平，仄平仄仄平平仄。"],"paragraphs":["茂陵刘郎秋风客，夜闻马嘶晓无迹。","画栏桂树悬秋香，三十六宫土花碧。","魏官牵车指千里，东关酸风射眸子。","空将汉月出宫门，忆君清泪如铅水。","衰兰送客咸阳道，天若有情天亦老。","携盘独出月荒凉，渭城已远波声小。"],"title":"金铜仙人辞汉歌"}
