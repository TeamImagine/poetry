{"author":"邓深","id":27719,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["懒慢相成拙似初，亲朋莫问近何如。","居然野性成孤鹤，聊尔尘编扑蠹鱼。","才比刘墙犹自短，诗如陶粟了无储。","骊珠相畀知君厚，燕石轻酬笑我疏。"],"title":"次韵答克修"}
