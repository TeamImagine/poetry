{"author":"晁冲之","id":220362,"strains":["平平仄仄平，仄仄平平仄。","仄平仄平平，仄仄平○仄。","平平仄○平，仄仄仄仄仄。","仄仄仄仄仄，仄仄平仄仄。","○平平仄平，仄仄仄仄仄。","平仄○仄○，○平仄○仄。"],"paragraphs":["狺狺犬护门，喔喔鸡登屋。","不疑故人来，但谓风敲竹。","孤僧雪中归，白马度堑谷。","坐久饭食讫，尚说毛髪肃。","吹灯燃湿薪，我起子就宿。","明日且复留，长安米如玉。"],"title":"四兄诸人皆用屋字诗送一上人余独留之"}
