{"author":"苏颂","id":179482,"strains":["仄仄○平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄○○。","○平○仄○平仄，平仄平○仄仄仄。"],"paragraphs":["却到深山岁已残，西风连日作晴寒。","尘埃季子貂皮敝，憔悴休文革带宽。","往复七旬人意怠，崎岖千险马行难。","三关犹有燕山隔，安得陵空纵羽翰。"],"title":"山路连日冲冒西风颇觉行役之劳"}
