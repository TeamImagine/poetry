{"author":"苏过","id":230033,"strains":["平仄平平仄仄平，平平仄仄平仄平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["春事依稀见一班，山花灼灼强施丹。","能容丞掾歌呼处，信是平阳度量宽。","溪上有人归独晚，夜阑秉烛若为欢。","但筽草檄催诗债，何必重寻落蘂看。"],"title":"次韵孙志康牡丹  其一"}
