{"author":"苏轼","id":195216,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄仄平仄仄平。","仄仄平平仄平仄，仄平平仄仄平平。"],"paragraphs":["梦时良是觉时非，汲井埋盆故自痴。","但见玉峰横太白，便从鸟道绝峨眉。","秋风与作烟云意，晓日令涵草木姿。","一点空明是何处，老人真欲住仇池。"],"title":"双石"}
