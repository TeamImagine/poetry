{"author":"戴复古","id":93950,"strains":["仄平仄仄仄平平，仄仄平平仄仄○。","平仄仄○平仄仄，平平仄仄仄○平。","平○仄仄平平仄，平仄平平仄仄平。","○仄○○平仄仄，平平仄仄仄平仄。"],"paragraphs":["此身到处自悠悠，一笑非为越女留。","风雨不妨鸡戒晓，江湖又见雁横秋。","途中有客居岩谷，天下何人似月洲。","颇欲相从溪上住，诸君许我卜邻否。"],"title":"李友山诸丈甚喜得朋留连日久月洲乃友山道号"}
