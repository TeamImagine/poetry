{"author":"王庭珪","id":238106,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["万里穷民欲叫天，天边御史雨随轩。","颍川大姓行当案，河陇幽囚自不冤。","权幸畏威先缩颈，奸回未死已羞魂。","江南弊冗如蜂蚁，入奏犹须一夜论。"],"title":"次韵呈刘立道宣谕二首  其一"}
