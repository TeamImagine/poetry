{"author":"李新","id":222931,"strains":["平平平○仄平仄，仄仄平平仄平仄。","仄平仄仄平仄平，仄平仄仄平平仄。","仄平○仄平仄平，仄仄平平平○○。","平平平平平仄仄，仄仄仄仄平平平。","仄仄仄仄平平平，仄平平仄平平平。","平平仄平仄仄仄，仄平○仄平平○。","平仄○平平仄平，仄○平仄平平平。","平仄平平平仄仄，仄○仄仄○○平。"],"paragraphs":["山川蒸空气充塞，宇宙冥冥昼昏黑。","九州四海安在哉，出门寸步迷南北。","赤乌觜距非不刚，执辔神人身更长。","胡为柔濡甘隐翳，坐令万里无晶光。","我欲奋袂挥霜刀，恨身无翼愁天高。","茫然一身不可断，力微援寡诚徒劳。","安得长风生海边，扫除氛秽开青天。","葵藿倾心知所向，共看白日当空悬。"],"title":"晓雾行"}
