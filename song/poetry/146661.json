{"author":"陈舜俞","id":146661,"strains":["平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平平平平仄平仄，平平平仄仄平平。"],"paragraphs":["东城萧寺荒烟内，底事旌旗与客来。","六代豪华归茂草，少年风节有高台。","门前好鸟鸣佳木，径里闲僧扫绿苔。","强为登临一怀古，懦夫芜句两非才。"],"title":"子隠堂为萧寺题"}
