{"author":"赵蕃","id":74421,"strains":["仄仄仄平仄，平平仄仄平。","平平平仄仄，仄仄平平平。","仄仄仄仄仄，平平平仄平。","平平仄平仄，仄仄仄平平。"],"paragraphs":["过我不停轨，嗔公但忆归。","民思河内借，士失荆州依。","别去目易极，诗来寒益衣。","今时未为贵，岁晚望荆扉。"],"title":"陈择之经过以赣守留尚书得祠亟归别之其行甚遽途中有诗见寄次韵"}
