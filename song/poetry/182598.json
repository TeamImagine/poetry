{"author":"强至","id":182598,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["置酒高吟禁火天，主人勋德重韦贤。","庙朝论道看三入，樽俎谈兵已万全。","晓竹洗烟丛玉瘦，春池溅雨乱珠圆。","曲江壮观今芜没，不复红妆照客船。"],"title":"依韵奉和经略司徒侍中寒食后池诗二首  其二"}
