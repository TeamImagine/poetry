{"author":"毕仲游","id":208957,"strains":["仄○平平平，仄仄仄平仄。","平平仄○平，仄仄平仄仄。","平平平平平，仄仄平仄仄。","仄平平仄○，仄仄仄○仄。","平平平平仄，仄仄仄平仄。","○仄平仄平，○平仄○仄。","平平○平平，仄仄仄○仄。","○仄平仄平，平平仄平仄。"],"paragraphs":["我思灵泉游，不免去闾里。","山寒景更清，触目皆可喜。","兹泉何潺潺，宛若云雾起。","酌之无浅深，那再问泥滓。","盘盘山为腹，凿凿石为齿。","喷薄无四时，其灵止如此。","斯言闻于人，岂得尽其理。","更唤山老来，烦师问初始。"],"title":"和僧圆益题灵泉"}
