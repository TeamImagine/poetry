{"author":"张方平","id":90263,"strains":["平仄仄○仄，平仄平仄平。","平平仄仄仄平仄，平平仄仄平仄平。","仄仄平仄平仄仄，平平平仄○平平。","仄仄仄平○仄仄，仄平平平平仄平。","平平仄仄○○仄，仄仄平平平仄仄。","平平仄仄平平平，平仄平平平仄仄。"],"paragraphs":["星斗挂空碧，鸾鹤翔紫清。","朝真弟子古坛上，炉烟袅袅金碧声。","露脚斜白寒不动，千山岑寂横烟清。","绛阙太真冠简静，紫宫夫人珰珮鸣。","霞旌晓迈遗空谷，石磴云埋瑶草绿。","残蟾冷帖西南隅，回首尘寰烟一簇。"],"title":"朝元引贻赵抱一"}
