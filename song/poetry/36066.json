{"author":"陆游","id":36066,"strains":["仄仄平平仄仄平，平平平仄仄平平。","仄平仄仄仄平仄，仄仄仄平平仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["俗事驱人挽不回，经年无地濯氛埃。","酒酣稍觉客愁破，睡觉忽闻山雨来。","窗外树寒无鸟宿，壶中水暖有梅开。","五更欲起先惆怅，烛下文书已作堆。"],"title":"被酒径卧比觉已五鼓矣"}
