{"author":"陈造","id":59657,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平仄仄，仄仄平平仄仄平。","平仄仄平平仄仄，仄平平仄仄平平。"],"paragraphs":["节中应接可辞烦，客子回车重慨然。","比我过秦应一笑，想君出峡富千篇。","前知此别非久别，定复新年胜故年。","红药紫薇方次第，莫占风色问春田。"],"title":"元日访丁端叔安抚二首  其二"}
