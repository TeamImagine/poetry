{"author":"卫博","id":56606,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["平生技拙笑屠龙，去国尤惭易道东。","回望飞云亲舍下，不堪伏枕左书空。","四方未了男儿志，一饭长怀国士风。","怜我已深兄弟好，愿从之子客东蒙。"],"title":"病中书怀"}
