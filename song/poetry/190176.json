{"author":"韦骧","id":190176,"strains":["仄○仄○平平仄，仄仄平○平仄仄。","仄平平仄仄平平，仄仄平平仄○仄。","仄平平仄平平平，仄仄平平仄平仄。","仄平○仄仄仄○，仄仄○平○平仄。","平平仄仄平仄平，平仄平平平○仄。","仄平仄仄平仄○，仄仄平平仄平仄。","平平仄仄仄仄○，仄仄仄平平仄仄。","仄平平仄仄平平，仄仄○平仄平仄。","仄平平仄平仄仄，○仄平平仄平仄。","平平仄仄平仄仄，○仄平平仄平仄。","平平仄仄仄○平，仄仄○平仄平仄。","平平仄仄○○仄，平仄仄仄平平仄。","仄平○仄仄平平，平仄平平仄平仄。"],"paragraphs":["御茶贡了文书閴，静一堂深生昼寂。","木兰花谢叶成阴，霁日辉辉荡轻碧。","主人为我开芳筵，滟灔金樽泛春色。","举杯相属念我行，赠以长篇重圭璧。","联官共职诚意钧，逾岁光阴驹过隙。","自惭老钝于事疏，每幸高才见禆益。","招携地宝溢课输，立遣讼筒平郁抑。","隔州移粟赈疲甿，指日驱兵斩狂贼。","走章驰檄公事外，间有赓酬副清适。","搜罗绝景穷造化，铺写幽情露胸臆。","今朝饮别接殷勤，判袂分岐在朝夕。","萍蓬邂逅难期度，鱼雁附托宜频的。","愿聆三节促归轩，聊慰驰情想风格。"],"title":"别李世美"}
