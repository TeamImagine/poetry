{"author":"张方平","id":90288,"strains":["平平仄仄平平平，仄平仄平平仄平。","仄仄平平仄平仄，仄平仄仄平平平。","平平仄仄平仄仄，平○平仄平平仄。","平仄平平仄仄○，平平平仄平平仄。","平平仄仄○仄仄，仄平平仄仄平仄。","平平仄仄○平平，平平平仄平平仄。","仄平平仄仄平仄，○仄仄仄○○仄。","仄平○仄仄平平，平仄○平○平仄。","仄平平仄仄仄平，平仄仄平平仄仄。"],"paragraphs":["层台复道盘盘斜，马头冷光摇玉花。","曲葆翩翩映红日，彩旗苒苒舒晴霞。","铿钟考鼓台上宴，花间楼榭层层见。","香雾低蒙烂不收，觥筹随酒东西转。","山衔半日王未醉，桂花蟾露滴浓翠。","冬冬满板敲金丸，千娥攒碧台门闭。","古铜青涩对秋晓，王乐不极将如老。","孟尝坟上牧童歌，千岁空台长荒草。","土花愁碧古甬平，阴夜鬼荧光扰扰。"],"title":"平台秋"}
