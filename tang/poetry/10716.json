{"author":"柳宗元","id":10716,"strains":["○平仄仄仄，仄仄仄平平。","平平仄仄仄，仄仄平平平。","平平仄仄仄，平仄○仄平。","平平仄平仄，仄仄平○平。","仄平仄仄仄，平仄平○○。","平仄仄仄仄，○平平仄平。","仄平仄仄平，仄仄仄○平。","仄平平○仄，○仄仄平平。","○○仄仄仄，平仄仄仄平。","仄仄仄平仄，平平仄○平。","平仄仄仄仄，平仄平平平。","平平平仄仄，平○平平○。","仄○平○仄，仄仄平仄平。","平平仄仄仄，仄仄平平平。","仄平仄平仄，仄仄仄○平。","仄○仄平仄，仄仄平平○。"],"paragraphs":["燕秦不两立，太子已为虞。","千金奉短计，匕首荆卿趋。","穷年徇所欲，兵势且见屠。","微言激幽愤，怒目辞燕都。","朔风动易水，挥爵前长驱。","函首致宿怨，献田开版图。","炯然耀电光，掌握罔正夫。","造端何其锐，临事竟{走咨}趄。","长虹吐白日，仓卒反受诛。","按剑赫凭怒，风雷助号呼。","慈父断子首，狂走无容躯。","夷城芟七族，台观皆焚污。","始期忧患弭，卒动灾祸枢。","秦皇本诈力，事与桓公殊。","奈何效曹子，实谓勇且愚。","世传故多谬，太史征无且。"],"title":"咏荆轲"}
