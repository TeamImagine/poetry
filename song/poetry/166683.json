{"author":"陈纪","id":166683,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平仄仄仄仄平平。","平平仄仄平平仄，仄仄平平仄仄平。"],"paragraphs":["书剑飘零学稼迟，吾侪舍此欲安之。","愁怀惯对寒灯话，老态惟应晓镜知。","中散不堪长忤俗，陶潜所好每违时。","西风落日蘋花岸，独立苍茫自咏诗。"],"title":"秋怀"}
