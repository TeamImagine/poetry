{"author":"韦应物","id":56831,"strains":["仄仄仄平仄，平仄仄平平。","平仄仄○○，平○平仄平。","平平平平仄，仄仄平平平。","○仄仄仄仄，仄仄仄仄平。","平平平仄仄，○平仄仄平。","仄仄平仄仄，仄仄仄平平。","仄平平平仄，平仄仄平平。","仄平仄仄仄，仄仄仄○平。","仄仄仄○仄，平平仄仄平。","平平仄仄平，仄仄仄平平。","仄平平平仄，○仄仄平平。","仄仄平平仄，平仄仄平平。"],"paragraphs":["少事武皇帝，无赖恃恩私。","身作里中横，家藏亡命儿。","朝持樗蒲局，暮窃东邻姬。","司隶不敢捕，立在白玉墀。","骊山风雪夜，长杨羽猎时。","一字都不识，饮酒肆顽痴。","武皇升仙去，憔悴被人欺。","读书事已晚，把笔学题诗。","两府始收迹，南宫谬见推。","非才果不容，出守抚惸嫠。","忽逢杨开府，论旧涕俱垂。","坐客何由识，惟有故人知。"],"title":"逢杨开府"}
