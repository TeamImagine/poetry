{"author":"方回","id":149934,"strains":["平仄平仄平，平仄仄仄仄。","仄仄仄平平，仄仄仄仄仄。","平仄平平仄，平平仄○仄。","仄仄仄仄仄，○仄仄平仄。","平平平仄平，仄仄仄○仄。","仄平仄仄平，平仄○仄仄。","仄仄仄仄仄，平○仄仄仄。","平仄○仄平，仄○仄仄仄。","仄平仄仄平，平仄仄平仄。","仄仄仄仄仄，仄仄仄○仄。","仄平平仄○，平平平仄仄。","平仄仄平○，仄仄仄平仄。"],"paragraphs":["人以心役形，方寸有所主。","陋巷足箪瓢，外物肯妄取。","心或为形役，饥肠内煎煮。","未必得鼎食，汤镬已烹汝。","渊明归去来，妙甚第三语。","自形役自心，何乃浪自苦。","此理一以悟，公相亦粪土。","而况折我腰，不过米斗五。","昨非谢督邮，今是睇衡宇。","易有不远复，艮曰止其所。","圣之清若和，高风夷惠伍。","懦立薄夫敦，仰止迈终古。"],"title":"题渊明归来图"}
