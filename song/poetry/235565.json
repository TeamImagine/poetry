{"author":"程俱","id":235565,"strains":["平平仄平仄，○仄平平平。","平平仄平仄，仄仄仄仄平。","仄平○仄平，仄仄平仄○。","平平仄平平，仄仄平仄平。","平平仄平仄，仄仄平仄平。","仄平仄平平，仄仄平平平。","仄平平仄○，仄仄平仄平。","○○平平仄，仄仄平平平。","平平仄平仄，仄仄○平平。","○平平平仄，仄仄平仄○。","○平平平○，平仄平平平。","仄仄仄平仄，平平仄平平。"],"paragraphs":["春阳入花骨，疏叶皆昌丰。","蓬山足松桧，不作倚市容。","小桃三四花，擢秀冰雪中。","頩颜澹无言，绰有林下风。","无人对清赏，似笑华髪翁。","老来懒寻芳，挂杖无青铜。","不知春色深，但怪风日融。","颇闻西郊路，欲作朝霞烘。","何须逐流水，有马如游龙。","骑驴哦新句，醒醉同一空。","当年玄都观，葵麦栖残红。","却顾此幽绝，萧然对繁秾。"],"title":"道山堂后小桃着花颇有幽态"}
