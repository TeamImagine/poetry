{"author":"潘兴嗣","id":179648,"strains":["平平仄仄平，仄仄平平仄。","○○仄平仄，仄仄平平仄。","仄平平平平，仄仄仄平仄。","平仄仄平仄，平平平仄仄。","平平平仄平，仄仄仄平仄。","○平仄平仄，平仄○平仄。","仄平仄○仄，仄仄平○○。","平平仄平仄，○仄平平仄。","仄平仄仄○，平平仄平仄。","平平平仄仄，平平仄平仄。","仄平平平仄，仄○仄平仄。","仄仄仄仄仄，平平仄平仄。","仄仄平仄平，平○仄○仄。"],"paragraphs":["鳞鳞负郭田，渐次郊原口。","其中得清旷，贵结林泉友。","一溪东南来，潋滟翠波走。","清响动灵粹，寒光生户牖。","峨峨双剑峰，隠隠插牛斗。","疏云互明晦，岚翠相妍丑。","恍疑座中客，即是关中叟。","为歌紫芝曲，更击秦人缶。","窅然忘得丧，形骸与天偶。","君怀康济术，休光动林薮。","得非仁知乐，夙分已天有。","捉鼻固未免，安能混真守。","日暮车马徒，桥横莫回首。"],"title":"过濂溪"}
