{"author":"毕仲游","id":208968,"strains":["平仄仄，平仄○平平仄仄，仄仄○平○仄仄。","仄平仄仄平平仄，仄仄平平仄平仄。","平平平平○，仄仄平仄仄。","平○仄○仄仄平，平仄平平仄平仄。"],"paragraphs":["田百里，飘泊如云心似水，我每思之中夜起。","忽来访我黄河涘，抵掌欣欣不能已。","身形虽么么，胆大无与比。","兹行若过汝水𣸣，为寄新诗与陈子。"],"title":"送田百里归唐"}
