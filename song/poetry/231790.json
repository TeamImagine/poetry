{"author":"王模","id":231790,"strains":["仄仄平平平仄仄，平平仄平仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平平仄平。"],"paragraphs":["当日佥邪皆误国，先生奋髯叱昌奴。","一门忠节凭孤立，千载纲常赖力扶。","直道原来师柳下，高风久已属东湖。","诗名四海犹余事，也入紫薇宗派图。"],"title":"赠徐师川"}
