{"author":"释德洪","id":228034,"strains":["平平平平仄平仄，仄仄仄平仄平仄。","仄○○仄仄平平，仄平仄仄平平仄。","○○仄仄○仄仄，仄仄平平仄平仄。","○仄仄仄平仄平，仄仄平○仄平仄。"],"paragraphs":["希夷先生海门住，久不见之想眉宇。","梦中相见荔枝村，觉来一枕芭蕉雨。","行藏顾影应自笑，世事吞声不容数。","从欲若士为远游，莫作云中隐身去。"],"title":"六月十五日夜大雨梦莹中"}
