{"author":"赵抃","id":101567,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["穆陵关望剑门关，岱岳山连蜀道山。","自顾松筠根节老，谁怜霜雪鬓毛斑。","离家讵谓虞私计，过阙尤欣觐帝颜。","叱驭重行君莫讶，古人辞易不辞难。"],"title":"再有蜀命别王居卿"}
