{"author":"释慧空","id":9891,"strains":["仄仄○平仄仄平，仄平仄仄仄平平。","仄○仄仄平平仄，仄仄○平仄仄平。","平平仄仄仄仄仄，○仄平平仄仄平。","○仄平平仄平仄，平平仄仄仄平平。"],"paragraphs":["二子相逢舞笑时，此翁痒发似因之。","坐间一虎低头觑，觑著三人总是伊。","龙眠画出意不浅，空也言之恐未然。","更向蒙庵问端的，榴花洞口笑掀天。"],"title":"蒙庵自东山寄龙眠画寒山拾得图来令作颂寒山著屐把帚作舞拾得腰筒拍手而笑丰干骑虎搔痒视之戏书其后云"}
