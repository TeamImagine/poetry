{"author":"曾丰","id":72165,"strains":["平平平仄平仄平，仄仄仄平仄○平。","平平平仄仄平仄，平仄仄○平仄平。","平○仄平平○仄，平仄仄平○仄仄。","仄平平仄仄平平，平仄仄平○仄仄。","平平仄仄平仄平，仄平仄仄仄仄平。","仄平仄仄仄平仄，平仄○平平仄平。","仄○仄○平平仄，平仄平平仄平仄。","仄仄平平仄仄平，平平平仄仄平仄。","○平仄仄平平平，仄仄平平仄平平。","仄平仄仄平仄仄，平仄○平仄○平。"],"paragraphs":["凌波仙子浓淡妆，六月鉴湖夜乘凉。","低头贪照广寒影，开口失喷清净香。","花县草池漪且渌，疑自鉴湖分一曲。","若为仙子不呈身，无乃主人犹负俗。","新逢好事公子来，十年水郁一旦开。","动摇倒影弄金彩，勾引回风生麝煤。","杰题所扁危亭峙，仙子涵恩勿私喜。","百里黔甿屈者伸，非徒恩汝数仙子。","长安得暇游昆明，紫橐初开有余馨。","主人顾影头尚黑，仙子闻香眼重青。"],"title":"镜香"}
