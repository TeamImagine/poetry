{"author":"韦骧","id":191263,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平仄仄仄，平平仄仄仄平平。","仄仄仄仄平平仄，仄仄平平仄仄平。"],"paragraphs":["屋角翚飞栋宇深，檐前老木翠森森。","琤琮虽欠泉声玉，琐碎仍多竹影金。","胜概岂颛供主席，清驩唯欲浃朋簪。","但令广座嘉宾满，不惜融樽罄所斟。"],"title":"嘉燕堂"}
