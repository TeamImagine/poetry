{"author":"王十朋","id":25094,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平平平平仄仄平。"],"paragraphs":["候届中和日渐长，箨龙忽到爱松堂。","便惊诗句含蔬味，更觉庖厨有细香。","未学坡公参玉板，且同韩子赋筼筜。","笋来茶往非为礼，端为诗情故得尝。"],"title":"次韵赠新笋"}
