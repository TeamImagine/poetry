{"author":"范成大","id":44094,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["苒苒霜风掠弊貂，簿书尘外访渔樵。","林烟色淡如蒙雨，塘水痕深似落潮。","雁字江天闻塞管，梅梢山路欠溪桥。","骑馿索句当年事，岁暮骚人不自聊。"],"title":"北门覆舟山道中"}
