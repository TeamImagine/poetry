{"author":"元稹","id":14735,"strains":["仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["嫁时五月归巴地，今日双旌上越州。","兴庆首行千命妇，会稽旁带六诸侯。","海楼翡翠闲相逐，镜水鸳鸯煖共游。","我有主恩羞未报，君于此外更何求。"],"title":"初除浙东妻有阻色因以四韵晓之"}
