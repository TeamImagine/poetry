{"author":"徐瑞","id":167050,"strains":["仄仄平平仄仄平，平平仄仄仄平平。","平平平仄仄平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["自叹离群淹在兹，诗来一读一相思。","人言毛遂早成事，我怪何蕃久不归。","灯火十年俱旧梦，江湖万里有新知。","秋风萧飒蘋花老，目断晴云片片飞。"],"title":"表兄王俊夫客当涂以古诗见寄赋此奉谢"}
