{"author":"释德洪","id":227837,"strains":["仄平仄平平仄仄，仄仄○仄仄平仄。","仄平平仄平仄平，平平仄仄平仄仄。","平平仄仄平仄平，平平仄仄平平仄。","仄仄○平平仄平，平平仄仄平平仄。","○○仄仄○平平，○仄仄○平仄仄。"],"paragraphs":["哑羊苾刍纷作队，口吻迟钝懒酬对。","猛公来自知足天，南山爽气增十倍。","为公放意谈海山，神颀透出形骸外。","八月中秋滋露华，千岩尺璧生光彩。","正当刻志从炉峰，看子稳骑元气背。"],"title":"示忠上人"}
