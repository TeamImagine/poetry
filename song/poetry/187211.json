{"author":"刘挚","id":187211,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["肯与衰颓论久要，爱君才健气飘飘。","声名桂苑曾晞冀，风节霜台愧续貂。","分落江湖惊几歳，喜同文酒驻双桡。","天寒不奈隋河浅，又使清谈付寂寥。"],"title":"送次中"}
