{"author":"赵蕃","id":74944,"strains":["仄平平仄仄平平，○平平平仄仄○。","平仄平○仄平○，平平仄仄仄平平。","仄平平仄平○仄，仄仄平○○仄○。","仄仄仄平平仄仄，仄○仄仄仄○仄。"],"paragraphs":["使君何苦向宜州，应为涪翁句法留。","铜柱宁兴跕鸢叹，金华要遂牧羊求。","壮时根本先培固，老去波澜重卷收。","我亦学诗穷未达，是中得处可闻否。"],"title":"赠马奉先二首值其已病竟不相识  其一"}
