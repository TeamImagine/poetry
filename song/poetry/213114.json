{"author":"贺铸","id":213114,"strains":["仄仄平平仄仄平，仄平仄仄仄平平。","仄平仄仄平平仄，平仄平平平仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["节物惊心不我留，故人相望海边州。","芰荷老尽池台晚，鸿雁来多云汉秋。","谁共清樽寻乐事，独将长幅写离忧。","明年芳草青门道，好试青衫伴侠游。"],"title":"寄周文清"}
