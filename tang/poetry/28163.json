{"author":"陆龟蒙","id":28163,"strains":["仄平仄平平，仄仄平仄仄。","平平仄平仄，仄仄仄平？。","○平仄○仄，仄仄平仄仄。","仄平平平平，仄仄仄平仄。","平平仄○平，平仄平仄仄。","仄平平仄平，仄仄平仄仄。","平平平平仄，仄仄平仄仄。","平平仄平平，仄仄仄仄仄。","○○平仄仄，仄仄仄仄仄。","仄仄平仄平，平平仄平仄。"],"paragraphs":["{哥鸟}鹅惨于冰，陆立怀所适。","斯人道仍閟，不得不呜呃。","当时布衣士，亦作天子客。","至今东方生，满口自夸白。","终为万乘交，谈笑无所隔。","致君非有书，乃是尧舜画。","祗今侯门峻，日扫贫贱迹。","朝趋九韶音，暮列五鼎食。","如闻恭俭语，謇謇事夕惕。","可拍伊牧肩，功名被金石。"],"title":"杂讽九首 三"}
