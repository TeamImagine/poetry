{"author":"周密","id":153617,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["是处烟波有钓蓑，底须濠濮与西河。","三吴旧日图渔具，九曲当年赋棹歌。","濯足濯缨吟款乃，知鱼知我乐如何。","会须携取新诗卷，西塞山前问志和。"],"title":"题宋伯仁烟波图后"}
