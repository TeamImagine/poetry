{"author":"李新","id":222882,"strains":["平平仄平仄，仄仄○○仄。","平平平仄平，平仄平仄仄。","平○平？平，仄仄仄平仄。","仄平仄仄平，仄仄○仄仄。","○平仄仄仄，平仄平仄仄。","仄仄平仄平，平平仄平仄。","仄平平平平，○平仄平仄。","平平仄仄仄，仄仄仄○仄。","仄平仄仄平，平仄仄平仄。","仄仄仄仄仄，仄仄仄平仄。","平仄仄○平，平平平仄仄。","平平平仄平，平○仄平仄。"],"paragraphs":["秋飚弄寒菊，老木疏空谷。","尫骖疲欲休，征意元未足。","山行循桔橰，涧走数机轴。","百年一局棋，歘尔分半局。","当时不识字，双鬓今定绿。","作客宁在家，无愁乱心曲。","结庐东城东，疏畦界明玉。","鸣蛙等卤部，晚食自当肉。","岂须太乐丞，清圣贯渠竹。","属媪但酌酒，与媪创高躅。","宗武但收诗，清名销五福。","他时寻此翁，云深驾黄犊。"],"title":"甲午九月十七日留题太平寺"}
