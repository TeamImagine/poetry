{"author":"刘克庄","id":110380,"strains":["仄仄平○平，仄仄平○平。","仄仄平平平，仄仄平仄平。","平平○平平，仄平○平平。","仄仄平仄仄，仄仄平平平。","仄仄平仄仄，仄仄平平平。","仄仄平仄仄，仄平仄仄○。","仄仄平仄平，平○○平平。","仄平平仄仄，仄仄○平平。","仄仄仄○仄，仄仄平平平。","平平○平仄，仄仄平仄平。","仄仄仄仄仄，平仄平仄平。","仄仄仄平仄，平平平平平。","平平○仄平，仄仄平平平。","仄○○仄仄，○仄平平平。","仄仄平仄仄，平仄仄仄平。","○仄仄仄仄，○仄平平○。","仄平仄平仄，仄仄○仄平。","仄平仄平仄，仄仄平仄平。","平仄仄仄平，平平平仄平。","平平？仄平，平仄仄○○。"],"paragraphs":["走本山中人，感激趋燕台。","谬辱弓旌招，愧乏谋议陪。","先生如春风，盎然嘘陈荄。","晓入开玉帐，夕话扃铃斋。","下榻惊一府，撰杖穷千崖。","岂曰君畜伋，实惟子视回。","岁晚谋北辕，凄其难为怀。","欲言先菀结，既决犹徘徊。","是日戒行李，送者皆邹枚。","兵厨遗珍饷，祖席罗宝钗。","下令许卜夜，宁畏街鼓催。","诘旦枉牙纛，山亭陈金罍。","都人如堵墙，谓我何荣哉。","未闻从事去，亲致元戎来。","缱绻谈至夜，霜月照露苔。","长跪抱马足，离绪焉能裁。","丽谯落天杪，怅望空倚桅。","昔人死知己，骨朽名不埋。","公有管乐姿，愚非温石才。","他时倘后凋，安敢忘栽培。"],"title":"发湘潭驿寄府公"}
