{"author":"杨亿","id":210773,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["潘郎已是入秋悲，属疾犹贪桂补羸。","密雪才高闲赋笔，流波意远托琴丝。","离愁尽日吟青案，蠲渴何人寄紫梨。","昨夜西楼凉月满，清谈偏忆庾元规。"],"title":"初秋属疾"}
