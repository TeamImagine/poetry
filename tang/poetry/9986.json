{"author":"韩愈","id":9986,"strains":["平平仄仄平平平，平平○○仄平平。","平平仄仄平仄仄，仄平○仄平○平。","平平平平平○仄，仄平○平仄○仄。","仄○平平仄平平，平平仄仄平平○。","仄平仄仄仄平仄，平平仄仄○○平。","仄平仄平仄仄仄，仄仄仄仄平平平。","仄仄平平平仄仄，仄平仄仄平平平。","仄平仄仄○仄仄，仄○仄仄平○仄。","平仄平平平仄平，仄平仄仄平平平。","平平平平仄平仄，仄○平仄平平平。","仄○平平仄平仄，仄仄仄仄平平○。","平平仄平平仄仄，平仄平仄○平平。","平平○平○仄平，仄平平仄平平平。"],"paragraphs":["纤云四卷天无河，清风吹空月舒波。","沙平水息声影绝，一杯相属君当歌。","君歌声酸辞且苦，不能听终泪如雨。","洞庭连天九疑高，蛟龙出没猩鼯号。","十生九死到官所，幽居默默如藏逃。","下床畏蛇食畏药，海气湿蛰熏腥臊。","昨者州前捶大鼓，嗣皇继圣登夔皋。","赦书一日行万里，罪从大辟皆除死。","迁者追回流者还，涤瑕荡垢清朝班。","州家申名使家抑，坎轲祗得移荆蛮。","判司卑官不堪说，未免捶楚尘埃间。","同时辈流多上道，天路幽险难追攀。","君歌且休听我歌，我歌今与君殊科。"],"title":"八月十五夜赠张功曹"}
