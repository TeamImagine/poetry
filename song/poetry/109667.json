{"author":"阳枋","id":109667,"strains":["平仄平平平仄平，平平平仄仄平平。","平平仄仄平平仄，仄仄平平仄仄平。","仄仄仄平平仄平，仄平仄仄仄平平。","仄平仄仄仄平仄，平仄平平仄仄平。"],"paragraphs":["桃李三生黄口儿，春回桑梓放埙吹。","燕依旧主今还再，兔守空株懒未移。","暂对少陵堂下瀼，远怀靖节菊边篱。","好风借与一帆饱，归趁江空水落时。"],"title":"贺田都统再帅夔  其二"}
