{"author":"沈与求","id":250593,"strains":["仄平平仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["野花飘尽江梅发，为报先春一信芳。","近水疏林风格老，故山归路梦魂香。","雪霜贸贸添愁绝，蜂蝶纷纷预屏藏。","折寄凭君呼健步，生枝莫放手痕伤。"],"title":"次韵维心忆梅"}
