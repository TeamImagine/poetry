{"author":"孔平仲","id":203452,"strains":["仄仄仄○仄仄仄，平平仄仄○仄仄。","仄仄仄平平仄○，平平○○仄仄平。","仄仄仄平平平仄，仄○仄仄仄仄平。","仄平仄仄仄仄仄，平仄仄仄仄仄平。","仄平○仄仄仄○，平平仄仄平平平。","○平仄平仄仄仄，○○仄仄○仄平。","仄平仄仄仄平仄，平仄仄○○平平。","仄平仄平仄○仄，仄平仄仄平仄○。","平平平仄仄仄仄，仄仄仄仄平平平。","平平仄仄仄仄仄，平仄平平仄平仄。","仄平仄仄平仄平，○仄平平仄○仄。"],"paragraphs":["紞紞有如打两鼓，星河漫漫参在户。","百鸟已栖人不行，西南汹汹有异声。","有若鬼神移山岳，又如战败百万兵。","出门望见乃火起，椽落瓦裂咫尺鸣。","问之相去一里间，红光烁烁侵天明。","长烟涌波月魄死，其间有物如撒星。","是时久旱水泉竭，高屋一燎如毛翎。","小儿但知聚看笑，不知扰扰人纵横。","皇皇奔走最可念，耿耿不寝心飞惊。","明朝出视火起处，焦木颓垣不知数。","白头老姥啼向天，叹息之声满行路。"],"title":"十月二十一日夜"}
