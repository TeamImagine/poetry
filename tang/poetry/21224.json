{"author":"李远","id":21224,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["献之闲坐说归州，曾到昭君庙里游。","自古行人多怨恨，至今乡土尽风流。","泉如珠泪侵阶滴，花似红妆满岸愁。","河畔犹残翠眉样，有时新月傍帘钩。"],"title":"听王氏话归州昭君庙"}
