{"author":"毛维瞻","id":113919,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平仄平仄，平平平仄仄平平。","仄平平仄平平仄，仄仄平平仄仄平。"],"paragraphs":["归去携家住白云，云中猿鹤许同群。","陶公酒后诗偏好，疏傅金余客屡醺。","芒𪨗潜行逐渔钓，壶将时出劳耕耘。","即看人世应微笑，未熟黄粱昼梦纷。"],"title":"白云庄"}
