{"author":"范仲淹","id":233166,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["千峰秀处白云骄，吏隐云边岂待招。","数仞堂高谁富贵，一枝巢隐自逍遥。","杯中好物闲宜进，林下幽人静可邀。","莫道官清无岁计，满山芝术长灵苖。"],"title":"桐庐郡斋书事"}
