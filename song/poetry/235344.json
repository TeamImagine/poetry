{"author":"程俱","id":235344,"strains":["平○仄仄平，仄仄仄平仄。","仄平○平○，仄仄平仄仄。","平平平仄平，平仄仄仄仄。","仄仄平仄平，平○○平仄。","平平仄○平，仄仄平仄仄。","仄平仄仄仄，仄平仄平仄。","仄仄仄仄平，仄仄平仄仄。","仄平平○○，平平仄平仄。"],"paragraphs":["金张珥汉貂，况乃出天派。","石渠重儒冠，武弁聊复戴。","丝麻宜自任，粗使有管蒯。","竹简书汗青，高吟当人籁。","匏虽贵中虚，植固须本大。","土耕戒莽卤，道耕恶疵累。","革带勿佩韦，赠子弦作佩。","木强虽过中，宁师伯夷隘。"],"title":"八音歌赠别赵子雍{龠虎}之二首  其二"}
