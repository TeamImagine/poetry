{"author":"许及之","id":61089,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["显庵多别又多年，小草蝇头越了然。","觅句不为禅所缚，住山长是佛相怜。","无从饮酒过莲社，尚肯分茶到玉川。","肉食正惭无补报，归心已驶不须鞭。"],"title":"次韵酬显庵寄茶"}
