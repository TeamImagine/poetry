{"author":"阳枋","id":109734,"strains":["平平平仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["蕉溪烟水似罗浮，君著轩亭瞰碧流。","东馆听鸡书伴月，南边休马铎沈秋。","怜人得饱仓捐粟，送客登山岸倚舟。","种玉前村春意早，梅花带雪满枝头。"],"title":"绍庆罗巡检"}
