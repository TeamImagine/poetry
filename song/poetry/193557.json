{"author":"苏轼","id":193557,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["南溪得雪真无价，走马来看及未消。","独自披榛寻履迹，最先犯晓过朱桥。","谁怜屋破眠无处，坐觉村饥语不嚣。","惟有暮鸦知客意，惊飞千片落寒条。"],"title":"十二月十四日夜微雪明日早往南溪小酌至晚"}
