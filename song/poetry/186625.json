{"author":"杨杰","id":186625,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄仄平。","平平仄仄平平仄，仄仄平平仄仄平。"],"paragraphs":["待次归来偃月城，邻公笑我拙谋生。","藏书有穴期传世，负郭无田不问耕。","朝市风波谁弄险，江湖鱼鸟自忘情。","吴门建第君何晚，水阁山斋到便成。"],"title":"和酬子中舍人"}
