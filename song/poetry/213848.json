{"author":"陈师道","id":213848,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["两父论诗伯仲间，去思今识谢家安。","旷怀亦苦中年别，归翼仍愁行路难。","四壁未堪风雨夕，百围已试雪霜寒。","欲逃富贵疑无地，千丈竿头试手看。"],"title":"送林朝奉"}
