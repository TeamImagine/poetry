{"author":"韩淲","id":86213,"strains":["平平平仄平，平仄平平平。","平仄仄平仄，仄仄仄仄平。","平平仄仄平，平仄仄平平。","仄仄仄仄仄，○平平仄平。","平平平仄仄，仄仄仄仄平。","仄平平仄仄，仄仄○仄○。","仄平仄○平，仄平仄平平。","平平平○平，仄平平平平。","平仄仄平仄，平仄仄平平。","平仄仄仄仄，平○仄仄平。","平仄○仄平，仄○仄○○。","仄平仄仄○，仄仄仄平平。","平平仄平仄，仄仄○仄平。","仄仄平仄平，仄平平○平。"],"paragraphs":["章泉天下翁，之子能幽寻。","谋道不谋利，耿耿秉此心。","薰风四月凉，苔竹芾而森。","恨我不嗣往，空多华发侵。","年来翁示疾，岂在药石针。","众生烦恼尽，病苦当不深。","慨焉绍兴初，上饶聚缨簪。","东莱曾空青，至今朱弦琴。","零落一丘垅，佳话转平沉。","翁实独远绍，文献所酌斟。","诗乃其绪余，敛收日行吟。","子归趣益胜，复逼我家林。","清阴伫延赏，抵掌横素襟。","渺渺兮予怀，慎旃宜重钦。"],"title":"余子任访章泉"}
