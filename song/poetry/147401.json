{"author":"方回","id":147401,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["实翁大笑笑虚翁，自辟新庵地几弓。","万事我俱捐堕甑，百年公已办幽宫。","恢张远算遗身后，跳脱迷魂出梦中。","智了愚冥莫分别，乾坤黄落一秋风。"],"title":"寄题佛智忠禅师实庵  其二"}
