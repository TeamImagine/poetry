{"author":"司马光","id":178515,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["朱门近在府园东，杖屦过从跬步中。","避暑连翩投辖宴，析酲萧洒满襟风。","闲来高韵浑如鸖，醉里朱颜却变童。","剪烛添香欢未极，但惊铜漏太匆匆。"],"title":"和子华招潞公暑饮"}
