{"author":"王庭珪","id":237912,"strains":["仄○仄仄○○仄，仄仄平○仄平仄。","平平仄仄仄平平，仄仄仄平平仄仄。","平○仄仄仄平平，平○平仄○平仄。","仄平仄仄○平仄，仄仄平平平仄仄。","平平仄仄平平平，仄平仄仄仄平平。","仄平平仄仄平仄，平平平仄平仄○。","○平仄仄平平仄，仄仄○平平仄仄。","仄平平仄平平平，仄仄平平仄○仄。","平平平仄仄仄平，仄仄平平平仄平。","平平仄平平仄平，○仄仄仄平平平。"],"paragraphs":["五更盾上闻磨墨，夜半偏思破残贼。","平明露布已成文，倚马不知军务剧。","初传别驾下南州，人如天马徕西极。","指挥猛士驱貔虎，坐使威声驰绝域。","狂胡昔渡西楼山，汉皇不闭玉门关。","四方群盗猬毛起，旌旗光拂牛斗间。","回戈必定东征去，铠仗如云光照路。","捷书飞入甘泉宫，插羽鸣鞭气横骛。","公家人物世不衰，况复诗名天下知。","探骊得珠何崛奇，更欲尽采珊瑚枝。"],"title":"和周通判永丰破贼"}
