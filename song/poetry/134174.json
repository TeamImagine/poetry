{"author":"释文珦","id":134174,"strains":["仄○平平平，平仄仄平仄。","平仄仄平平，○○仄平仄。","○仄○平平，平平仄平仄。","仄仄仄平平，仄仄平仄仄。","○平仄平平，仄仄仄平仄。","仄仄平仄平，仄仄平仄仄。","仄平○仄仄，仄仄仄平仄。","○○○平平，仄仄平仄仄。"],"paragraphs":["放浪游名山，山水悦人意。","穷日不知疲，行行转幽邃。","空籁如风声，奇峰似云气。","濯足就寒流，憩锡投古寺。","长廊遇真僧，妙语发清秘。","道我多隠情，喜我无众伪。","愿言从此始，万事尽捐弃。","相从了余生，共践真实地。"],"title":"放浪诗"}
