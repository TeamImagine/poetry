{"author":"冯山","id":191467,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["卷地严风动马蹄，忽闻投馆到鸡栖。","路随黄鹤翺翔远，诗压青山气象低。","我已衰年思故国，君方高步陟丹梯。","迟留且伴临江醉，剩听清猿峡口啼。"],"title":"和刘泾巨济教授"}
