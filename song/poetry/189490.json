{"author":"沈辽","id":189490,"strains":["平仄平平仄，平平○仄平。","平平仄平仄，○仄平平平。","平仄平仄仄，平仄平平平。","仄○仄平仄，仄平仄平平。","仄平仄平平，○仄仄平平。","仄仄仄仄仄，平平仄○平。","平平平平仄，平仄仄平○。","○平仄平仄，○仄平○平。"],"paragraphs":["京口杨夫子，知名三十秋。","青衫尚为邑，相见松江头。","倾盖曾未久，欢若平生游。","适当及瓜代，浩然治西舟。","荐章满公车，行想拜恩休。","万里起跬步，青云眇难俦。","余方归东路，于此怅夷犹。","行觞莫辞醉，分袂云间楼。"],"title":"奉送景升西上"}
