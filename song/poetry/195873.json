{"author":"苏轼","id":195873,"strains":["平平平仄仄仄平，仄平平仄仄仄仄。","仄平仄仄仄仄仄，仄仄○平仄平仄。","仄仄平仄仄平○，仄平仄仄平仄仄。","仄平○仄仄平仄，仄○平仄仄平仄。","仄仄仄平平仄仄，平仄仄仄平平仄。","平仄仄平平平仄，仄○仄仄平仄仄。","仄平平平仄仄仄，平仄平平平平仄。"],"paragraphs":["前人初用茗饮时，煮之无问叶与骨。","寖穷厥味臼始用，复计其初碾方出。","计尽功极至于磨，信哉智者能创物。","破槽折杵向墙角，亦其遭遇有伸屈。","岁久讲求知处所，佳者出自衡山窟。","巴蜀石工强镌凿，理疏性软良可咄。","予家江阳远莫致，尘土何人为披拂。"],"title":"次韵黄夷仲茶磨"}
