{"author":"赵鼎臣","id":226776,"strains":["仄仄仄平平，仄仄○○○。","仄仄仄平平，仄仄仄仄仄。","仄仄平仄○，仄平平仄仄。","仄仄平平平，仄平○仄仄。","平平仄平平，仄仄仄仄仄。","平平仄平仄，平仄仄仄仄。","仄平平仄平，平仄仄仄仄。","仄平仄平平，○仄仄平仄。","仄仄仄平平，平仄仄平仄。","平仄仄仄平，仄○仄平仄。","平○仄平平，仄仄仄平仄。","仄仄仄平平，平仄仄平仄。"],"paragraphs":["八十用鹰扬，万里封燕颔。","一掷遂成卢，再索仅得坎。","命也天所司，欲言吾不敢。","不见孙先生，有羹长不糁。","何曾少卑之，坐是得坎窞。","平生读书苦，求味在橄榄。","凛然刚毅姿，身大不及胆。","满堂进膻荤，长跪出昌歜。","嗜好苦乖殊，持此欲谁览。","贻我病起诗，慨叹发悲感。","君看彼棼丝，见用即衡紞。","得失付天公，吾属可无憾。"],"title":"次韵志康病起"}
