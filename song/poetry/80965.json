{"author":"张镃","id":80965,"strains":["平仄平平平平平，平平平仄平平平。","仄平平平仄平○，仄平仄仄平平平。","仄仄平仄○平平，○○仄仄○？平。","平平仄仄仄仄平，平平仄仄平○○，平平仄仄平平平。","平平仄平仄平平，平○仄仄平平平。","仄平仄仄平仄平，平平平仄平平平。","仄平平○仄仄○，仄○仄仄平仄平。","平仄平仄仄平平，平平仄仄○平平。","平平○平仄平平，仄仄仄仄平平平。"],"paragraphs":["南极煌煌山川精，辉明渊耀为天经。","化成仙人渡沧溟，黑风不作鱼龙腥。","冉冉风气如云停，峩冠曳带从竛竮。","修髯炯目玉炼形，神光转映浮中庭，穹龟坐踞捐辎𫐌。","辽东令威姓维丁，翔空欲下摇霜翎。","予方厌世争腐腥，栖心元域全撄宁。","此图谁将揭素屏，细观混体通百灵。","诛馘飞毒命门扃，清音透顶闻雷霆。","披萝重冈𣃁松苓，我命在我同千龄。"],"title":"刘宗古画过海寿星"}
