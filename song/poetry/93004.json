{"author":"刘宰","id":93004,"strains":["仄平平仄仄平平，仄仄平平仄仄平。","仄仄○平平仄仄，平平平仄○平平。","平平仄仄仄平仄，平○仄平平仄平。","平仄仄平平仄仄，仄平仄仄仄平仄。"],"paragraphs":["借蔬香积共晨炊，客里良辰总不知。","孺子从渠均胙肉，南翁无处听巴词。","神鸦得志饱终日，巢燕有心来及时。","风雨聒人聋转甚，半锺浊酒可能治。"],"title":"社日僧舍风雨"}
