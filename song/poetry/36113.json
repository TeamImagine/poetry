{"author":"陆游","id":36113,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄仄平仄，仄仄平平平仄平。","平仄仄平平仄仄，平平平仄仄平平。"],"paragraphs":["暂因赐沐作闲身，太息才余一日春。","委地落花新著雨，穿帘归燕不生人。","卫青此日怪长揖，王翰当年谋卜邻。","商略晚窗须小醉，朱樱青店正尝新。"],"title":"三月二十日晚酌"}
