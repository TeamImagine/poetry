{"author":"守亿","id":227112,"strains":["平○仄仄平平仄，仄仄平平平仄仄。","○仄平平仄仄○，平○平平平仄仄。","仄仄平平仄仄平，仄平仄○平平平。","仄平仄仄平平仄，平○仄仄○平平。","平平仄仄平平仄，仄仄平平仄仄仄。","仄仄平○平仄平，平平○平仄平仄。","仄平平平仄○平，仄平平仄平仄○。","○仄仄仄仄○仄，仄仄仄仄平平平。","平平仄仄平平○，平平仄仄仄平仄。","仄平平仄仄平平，平仄平平平仄仄。","平平仄仄仄仄平，仄仄○仄○平平。","仄平○仄平平仄，平仄平平仄○平。"],"paragraphs":["明庭事业青云上，𫏐屈鸣弦非所望。","闻有灵踪在境中，何从挥鞭时一访。","石路盘纡入道家，老松偃蹇枝槎枒。","昔年煮药卢童子，尝闻白日乘云霞。","红尘不到神仙窟，殿宇荒凉古突兀。","海近幽深春未来，寒风吹池水生骨。","厚冰无文印沈冥，一泓斜卧云母屏。","屏底有物色如玉，隠隠结就浮图形。","澄澄照眼琉璃莹，还同倒影落明镜。","殆非人巧出天工，聋俗安知凡与圣。","吾皇德泽被四夷，产此正是兴龙时。","画图难展丹青手，聊作升平瑞应诗。"],"title":"正月五日从德俭大夫游卢山圣境坐中作以纪一时异事"}
