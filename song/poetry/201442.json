{"author":"彭汝砺","id":201442,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["今岁郊丘上始躬，宿斋初出未央宫。","百年礼乐星辰烂，万国衣冠锦绣中。","精意与天相应接，人心如水自流通。","圣时好作休成记，今日谁为太史公。"],"title":"皇帝郊丘从驾次履中学士"}
