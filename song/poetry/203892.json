{"author":"孔平仲","id":203892,"strains":["平平仄仄仄平平，仄仄平仄仄仄平。","平仄仄平仄仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["邮亭系马日西斜，却向盱眙望白沙。","春色淡中唯有柳，晓风狂过已无花。","古人出处真难一，吾道穷通未可涯。","白水黄粱不须具，呼奴挈榼取流霞。"],"title":"至盱眙作"}
