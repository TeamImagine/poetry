{"author":"朱熹","id":54635,"strains":["仄仄仄平仄，仄平平仄平。","仄平平仄仄，仄仄平平平。","仄平平仄○，平仄仄仄平。","仄平平○仄，仄仄○平平。","平仄平仄仄，仄仄仄平仄。","仄平仄平平，平仄平○平。","仄仄仄仄平，平仄仄仄○。","平○仄平仄，平仄仄仄平。"],"paragraphs":["夙尚本林壑，灌园无寸资。","始怀经济策，复愧轩裳姿。","效官刀笔间，朱墨手所持。","谓言殚蹇劣，讵敢论居卑。","任小才亦短，抱念一无施。","幸蒙大夫贤，加惠宽棰苔。","抚己实已优，于道岂所期。","终当反初服，高揖与世辞。"],"title":"述怀"}
