{"author":"刘边","id":166655,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["紫翠飞来石蕊间，何年幻出小瀛寰。","崖悬瘦瀑一千尺，峡束寒流八九湾。","苍壁向人如有待，白云何事未知还。","歌酣更挹浮丘伯，坐对中台话半闲。"],"title":"天游峰"}
