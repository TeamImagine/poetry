{"author":"白居易","id":16979,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["掌珠一颗儿三岁，鬓雪千茎父六旬。","岂料汝先为异物，常忧吾不见成人。","悲肠自断非因剑，啼眼加昏不是尘。","怀抱又空天默默，依前重作邓攸身。"],"title":"哭崔儿"}
