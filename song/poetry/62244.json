{"author":"虞俦","id":62244,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["杖屦南坡路不赊，就中景物四时佳。","春林竞秀烘迟日，雪岫初晴眩晓霞。","炎夏清风横一榻，澄秋明月满千家。","人生适意须行乐，况是樽前鬓未华。"],"title":"读乐天诗戏效其体"}
