{"author":"李之仪","id":205303,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["昂昂野鹤固难群，皎皎冰壶不受尘。","一笑每逢青眼旧，多情空愧白头新。","西风未用高纨扇，东道应容岸角巾。","珍重长谣倚云瑟，潇湘谁是赏音人。"],"title":"和人三首  其一"}
