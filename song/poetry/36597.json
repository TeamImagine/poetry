{"author":"陆游","id":36597,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["浴罢西轩物色幽，卧看香雾上衣篝。","半廊月白初侵夜，一叶桐飞忽报秋。","老觉年光殊衮衮，病知心事断悠悠。","碧筒且作池边醉，玉色新醅手自𥬠。"],"title":"浴罢"}
