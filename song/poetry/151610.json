{"author":"何梦桂","id":151610,"strains":["平仄仄平平，仄仄仄仄平。","仄仄平平平，平仄仄○平。","平仄仄仄仄，仄仄平平平。","平平仄○仄，仄平仄仄平。","平仄仄○平，○平仄仄平。","仄平平仄仄，平平○仄平。","仄平仄平平，仄仄平仄平。","平仄平仄平，仄仄平仄○。","平仄○仄○，平平○仄平。","仄平仄仄仄，平仄仄仄平。","仄仄仄○仄，仄平平仄○。"],"paragraphs":["朝日景曈曈，湛露溘已晞。","日暮风凄凄，啼鸟失其雏。","时迈感物化，抚事成伤悲。","严溪子张子，有儿读父书。","年少隽且文，亲颜悦以怡。","一朝成鬼录，登台空望归。","望归不归来，泪尽双目眵。","嬴博招尔魂，忍抚游子衣。","生子期养亲，安知亲哭儿。","古伤邓伯道，天道不可知。","穆伯有收子，暮年良可期。"],"title":"慰严溪张君贡士"}
