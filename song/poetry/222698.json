{"author":"毛滂","id":222698,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["去年出郭麦风秋，忆共儿童迓细侯。","烟雨一溪行色动，管弦千里颂声留。","断魂南浦横离恨，注目东山想旧游。","西槛露团春不管，抱丛寒蝶伴清愁。"],"title":"代张菊"}
