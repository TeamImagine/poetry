{"author":"杜范","id":105118,"strains":["仄仄○平仄，仄仄平仄平。","仄仄仄仄仄，平仄仄平平。","平平仄平平，仄仄平平平。","平仄仄仄仄，仄仄仄仄平。","仄仄仄仄平，仄仄平平平。","仄仄仄仄○，仄平平仄平。","仄平平仄平，仄平○○○。"],"paragraphs":["晦以昭明德，怯以成勇功。","用拙巧莫尚，持静动攸宗。","惟柔养真刚，自下升高崇。","虚可使实积，小乃与大通。","守约博有归，味淡甘无穷。","万里以是观，一心须自融。","戒哉骄与盈，外强中空空。"],"title":"书于立斋自戒并示诸子"}
