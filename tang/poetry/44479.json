{"author":"顾敻","id":44479,"strains":["仄平平仄平平仄，平仄平平仄。","仄○仄仄仄平平，仄平平仄仄平平，仄平平。","平平平仄○○仄，平仄平平仄。","仄平平仄仄平平，平平平仄仄平平，仄平平。"],"paragraphs":["碧梧桐映纱窗晚，花谢莺声懒。","小屏屈曲掩青山，翠帏香粉玉炉寒，两蛾攒。","颠狂年少轻离别，孤负春时节。","画罗红袂有啼痕，魂销无语倚闺门，欲黄昏。"],"title":"虞美人 四"}
