{"author":"陆游","id":36699,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["药物扶持疾渐平，布裘絮帽出柴荆。","荒堤经雨多牛迹，村舍无人有碓声。","数蝶弄香寒菊晚，万鸦回阵夕枫明。","老翁随意闲成句，不似刘侯要取名。"],"title":"步至近村"}
