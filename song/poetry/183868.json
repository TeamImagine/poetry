{"author":"刘攽","id":183868,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["万价睢盱倚市平，百工纷𫄙待宫成。","神仙亦有丹台籍，壮士当为猛虎行。","毕娶幸能同尚子，敝衣终不效唐生。","洞天欲到先能说，十二楼前列五城。"],"title":"酬刘宜甫"}
