{"author":"张耒","id":215908,"strains":["平平仄仄平，平仄仄仄○。","仄仄仄平平，平平○平仄。","平平仄平仄，平仄平仄仄。","仄平平平仄，平仄平仄仄。","平平仄平仄，平仄仄平仄。","仄平仄平仄，仄仄○仄仄。","仄仄仄○○，平平平仄仄。","○平平仄仄，仄仄平仄仄。","仄平平仄仄，平平○仄仄。","平○仄仄仄，仄仄仄仄仄。","仄仄仄仄○，仄平仄平仄。"],"paragraphs":["陈墟自古皇，疆野实楚县。","沃野接神畿，荒沟漕淮甸。","民风静而陋，原隰平以远。","我来逢艰岁，禾黍秋色浅。","荒居困蛩蚓，风雨老藜苋。","闭门谢车马，隠几亲笔砚。","马迹巷泥深，庖烟檐日宴。","深居窥老易，妙理殊自玩。","困亨方寸足，夸安劳远愿。","乖离感岁月，老色各满面。","友道古所敦，尺书莫辞倦。"],"title":"寄李端叔二首  其二"}
