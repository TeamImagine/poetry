{"author":"刘一止","id":237597,"strains":["平平仄平仄，仄仄平仄仄。","仄仄仄○平，仄仄仄平仄。","仄仄仄平仄，仄○仄平仄。","仄仄平仄○，仄○平仄仄。","仄仄仄仄仄，仄仄平仄仄。","仄平○仄○，仄○仄仄仄。","平仄仄平仄，仄仄仄平仄。","平平仄仄仄，平平仄○仄。"],"paragraphs":["峰头雁何在，井底龙不出。","吐作玉虹流，倒挂二千尺。","落涧势初缓，渐听转山急。","噀面飞雨过，着衣晨雾湿。","造物等幻戏，此地真绝特。","勿言王事劳，遇胜得小立。","惭愧大尊者，几载面青壁。","山高不碍见，泉声不妨寂。"],"title":"观大龙湫一首"}
