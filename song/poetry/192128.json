{"author":"郭祥正","id":192128,"strains":["平平平仄仄，平平平仄平。","平平仄平仄，平仄仄平平。","平平仄平仄，平仄仄仄平。","仄平仄平仄，仄仄○平平。","仄仄平仄平，仄○仄仄平。","仄○仄平仄，○仄仄平平。","○平仄仄仄，平平平仄平。","仄仄平平仄，仄平仄平平。","平平平仄仄，平平仄平平。","仄仄仄平仄，平平仄○平。","仄平○平仄，平平仄平平。","平平仄平仄，平仄仄○○。"],"paragraphs":["群山凌皓雪，修途无点尘。","寒梅数枝发，持送北归人。","人归向瑶阙，头角屈以伸。","十年困尘滓，一旦乘风云。","大用多晚年，请看钓渭滨。","又如四公子，长揖取名勋。","其余琐细辈，为君何足陈。","我忝交君印，俯颜愧斯民。","疲驽追逸骥，浇漓杂醲醇。","物理有屯泰，贤愚固难伦。","感君重然诺，西郊待归轮。","非君肯卑屈，谁复许相亲。"],"title":"送钱公瑾长官"}
