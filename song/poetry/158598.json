{"author":"赵文","id":158598,"strains":["平平仄仄平，仄仄平仄平。","仄平平仄仄，仄仄○仄○。","平平○仄仄，仄仄平平平。","平仄仄仄平，仄仄仄仄平。","仄仄仄仄平，仄仄平仄○。","仄仄仄平平，仄平仄平平。","仄仄平仄平，○仄平平平。","仄平仄平仄，仄仄仄仄平。","仄平仄仄仄，仄仄仄仄平。","仄平仄平仄，仄仄平仄平。"],"paragraphs":["晨登屋后山，采采山上芝。","可怜松上雨，滴滴沾我衣。","盈筐颇磊落，满意持之归。","童子见我来，拍手共笑之。","薄者实杀人，荡荡光陆离。","厚者不能光，食之有余滋。","我感童子言，叹息成涟洏。","古来用人者，或以薄见奇。","一时误采取，后悔那可追。","乃知古人智，不似童子痴。"],"title":"采芝"}
