{"author":"王禹偁","id":177755,"strains":["仄平仄仄平平仄，仄仄平平平仄仄。","平平仄仄平仄平，仄仄平○仄平仄。","平仄平平仄平仄，平平平仄平平仄。","仄仄仄仄平平仄，仄○仄平平仄仄。","仄平仄仄○平平，仄仄平平平仄仄。","平仄平○仄平仄，平平平仄平平仄。","○平仄仄平仄平，仄仄○平平平仄。","平平仄仄平平平，平○仄仄仄平平。","平平平仄仄仄仄，仄仄平平平仄仄。","平平仄仄仄平平，平仄平平仄平仄。"],"paragraphs":["劝君莫把青铜照，一瞬浮生何足道。","麻姑又采东海桑，阆苑宫中养蚕老。","任是唐虞与姬孔，萧萧寒草埋孤冢。","我恐自古贤愚骨，叠过北邙高突兀。","少年对酒且为娱，几日樽前垂白发。","安得沧溟尽为酒，滔滔倾入愁人口。","从他一醉千百年，六辔苍龙任奔走。","男儿得志升青云，须教利泽施于民。","穷来高枕卧白屋，蕙带藜羹还自足。","功名富贵不由人，休学唐衢放声哭。"],"title":"对酒吟"}
