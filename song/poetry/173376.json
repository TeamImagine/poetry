{"author":"文同","id":173376,"strains":["仄平仄平平，仄平仄平仄。","平平仄平仄，仄仄仄仄仄。","平○仄仄仄，仄仄仄平○。","○平仄平仄，仄仄○仄仄。","仄平仄仄○，仄仄仄平仄。","平平仄平仄，仄仄平仄仄。","平平仄平仄，仄仄仄平仄。","仄仄仄仄平，平平仄○仄。"],"paragraphs":["石侯守铜鞮，暑居念烦愀。","营基切城角，列础出树杪。","窗横四野外，转目可俱了。","长风落霄极，万里吹缥缈。","主人白羽扇，日日上清晓。","琴樽啸佳侣，以乐军事少。","晴烟抹阛阓，暮角送禽鸟。","语客莫遽归，前林月将皎。"],"title":"寄题威胜军守居高明榭"}
