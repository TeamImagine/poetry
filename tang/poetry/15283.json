{"author":"白居易","id":15283,"strains":["○平仄仄平，仄仄平平仄。","平仄仄仄仄，平平仄仄仄。","仄仄仄仄平，平仄仄平仄。","平平仄○仄，○仄平仄仄。","仄○平平仄，平仄仄平仄。","仄○仄平平，平○仄平仄。","平平仄仄仄，平仄平○仄。","仄仄平平平，平平仄仄仄。","平平仄平仄，仄仄平平仄。","平仄平仄平，平平仄平仄。","仄仄○仄仄，○仄平平仄。","仄仄平平平，平平仄仄仄。"],"paragraphs":["三年典郡归，所得非金帛。","天竺石两片，华亭鹤一只。","饮啄供稻粱，包裹用茵席。","诚知是劳费，其奈心爱惜。","远从余杭郭，同到洛阳陌。","下担拂云根，开笼展霜翮。","贞姿不可杂，高性宜其适。","遂就无尘坊，仍求有水宅。","东南得幽境，树老寒泉碧。","池畔多竹阴，门前少人迹。","未请中庶禄，且脱双骖易。","岂独为身谋，安吾鹤与石。"],"title":"洛下卜居"}
