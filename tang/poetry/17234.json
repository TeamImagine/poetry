{"author":"白居易","id":17234,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平平仄平平平。","仄平仄仄平平仄，仄仄平平仄仄平。"],"paragraphs":["爱菊高人吟逸韵，悲秋病客感衰怀。","黄花助兴方携酒，红叶添愁正满堦。","居士荤腥今已断，仙郎杯杓为谁排。","愧君相忆东篱下，拟废重阳一日斋。"],"title":"酬皇甫郎中对新菊花见忆"}
