{"author":"王安石","id":179969,"strains":["平平平○平平仄，仄○平平仄平仄。","平平仄仄仄平○，平仄仄平平仄仄。","仄平○仄仄平平，仄仄○平○○平。","○平○○仄仄仄，○仄仄○仄平平。","○○平仄平平仄，仄仄平仄平平仄。","仄仄平平仄仄平，仄平仄仄平平仄。"],"paragraphs":["茫茫彭蠡春无地，白浪春风湿天际。","东西捩柂万舟回，千岁老蛟时出戏。","少年轻事镇南来，水怒如山帆正开。","中流蜿蜒见脊尾，观者胆堕予方咍。","衣冠今日龙山路，庙下沽酒山前住。","老矣安能学佽飞，买田欲溯江湖去。"],"title":"彭蠡"}
