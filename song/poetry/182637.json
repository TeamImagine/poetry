{"author":"强至","id":182637,"strains":["仄平平仄仄仄平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["别襟曾判宋玉台，魏北相逢一笑开。","帅府红莲曾入幕，公堂黄菊偶衔杯。","未应许国全无策，祇恐趋时自有才。","且置功名归度外，诗筒频附塞鸿来。"],"title":"别王彦祖宫赞"}
