{"author":"王炎","id":69328,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平仄仄仄平平仄，仄仄平平仄仄平。"],"paragraphs":["鹊寄先声到敝庐，故人回首意何如。","我方无事能高枕，子亦徐行可当车。","小瓮床头新注酒，青灯窗下静观书。","虀盐冷淡商今古，恐胜朱门食有鱼。"],"title":"和韩毅伯韵三首  其一"}
