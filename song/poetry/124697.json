{"author":"邵雍","id":124697,"strains":["○仄○平平，仄仄仄平仄。","平仄仄仄仄，仄平平仄仄。","仄仄平仄平，平平仄平仄。","仄仄仄平平，平平仄仄仄。","仄仄仄○○，仄仄平平仄。","平平仄仄平，平仄○平仄。","平仄仄○仄，仄仄平仄仄。","○仄仄仄平，○平仄平仄。"],"paragraphs":["长莫长于天，大莫大于地。","天地尚有极，自余安足计。","世态非一朝，人情止于是。","以至立殊功，无非借巨势。","适会在其间，慎勿强生事。","虽严似雪霜，无改如松桂。","方惜久离阔，却喜由道义。","相别二十年，犹能记憔悴。"],"title":"谢傅钦之学士见访"}
