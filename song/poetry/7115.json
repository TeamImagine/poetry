{"author":"王之道","id":7115,"strains":["仄仄平仄平，仄仄仄仄平。","平平仄仄仄，平仄平仄○。","平仄仄平仄，仄仄仄仄平。","仄仄仄平仄，平仄仄仄平。","仄平仄仄平，平仄仄仄平。","仄平仄仄仄，仄仄平平平。","仄平仄仄仄，平平○○平。","仄仄仄仄平，平仄平仄平。","平○仄仄仄，平仄仄仄○。","平平仄○仄，仄仄平平平。"],"paragraphs":["我昔丞历阳，好笔得柳生。","维时习治久，群盗方纵横。","生售数毛颕，一一简择精。","作字可人意，为我供笔耕。","不知二十年，天下乃复平。","尔贫技不售，我困功无成。","布衫负箬笠，羸然过柴荆。","我老废读书，无意游管城。","千钱与斗米，聊尔饷此行。","归家饱妻子，一笑嘲彭亨。"],"title":"赠笔工柳之庠"}
