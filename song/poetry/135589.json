{"author":"张伯玉","id":135589,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["千家楼阁丽朝晖，人到于今说钓矶。","雨后数峰骄欲鬭，春来两港活如飞。","高吟多谢沈家令，中酒长怜杜紫微。","更爱严城无锁处，白云摇漾去还归。"],"title":"睦州"}
