{"author":"皎然","id":40123,"strains":["平平平仄仄，？仄平平平。","仄仄平平平，平平平仄平。","平仄仄仄○，○平仄平平。","仄平仄仄仄，平仄仄仄平。","仄○仄○平，仄平平仄平。","平仄平仄○，平○仄仄平。","平仄仄平仄，平平○平平。","仄平仄仄○，平仄仄仄平。","仄平仄仄○，○平仄平平。","仄平○平仄，平仄仄平平。"],"paragraphs":["皇心亭毒广，蝥贼皆陶甄。","未刈蚩尤旗，方同轩后年。","天子幸汉中，轘辕阻氛烟。","玺书召幕牧，名在列岳仙。","国难倚长城，庙谋资大贤。","清损休汝骑，仁留述职篇。","遐路渺天末，繁笳思河边。","饰徒促远期，祗命赴急宣。","𫍲才岂足称，深仁顾何偏。","那堪临流意，千里望旗旃。"],"title":"奉送袁高使君诏征赴行在效曹刘体"}
