{"author":"刘克庄","id":110577,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["郡人不识疾呼声，甘雨和风遍一城。","岁久偏多遗爱事，天高未察借留情。","舟行精舍渔歌晚，家近华亭鹤唳清。","莫比归云并倦翼，先生此念素来轻。"],"title":"和叶尚书解印二首  其一"}
