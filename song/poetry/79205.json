{"author":"欧阳修","id":79205,"strains":["仄仄平仄平，○○仄仄平。","平平仄仄仄平○，仄仄仄仄平平平。","平○仄○仄仄○，○仄○仄○平平。","○平仄仄仄仄仄，平仄仄仄平平○。","○○仄平仄○仄，仄仄平仄○平平。","仄○平平仄平仄，仄仄仄仄平平平。","仄平○○仄仄仄，仄仄仄仄○平○。","仄平仄仄仄平仄，仄仄平平○仄平。","○平平仄仄平仄，平仄仄平平仄○。","仄平仄仄仄仄○，仄仄仄仄平平平。","仄平仄仄仄平仄，仄仄平○平平○。","平平仄平平，平仄平仄平平平。","仄平仄仄平仄仄，平仄仄仄○○平。","○平仄仄仄仄仄，仄仄平仄平平平。"],"paragraphs":["不作流水声，行将二十年。","吾生少贱足忧患，忆昔有罪初南迁。","飞帆洞庭入白浪，堕泪三峡听流泉。","援琴写得入此曲，聊以自慰穷山间。","中间永阳亦如此，醉卧幽谷听潺湲。","自从还朝恋荣禄，不觉鬓发俱凋残。","耳衰听重手渐颤，自惜指法将谁传。","偶欣日色曝书画，试拂尘埃张断弦。","娇儿痴女遶翁膝，争欲彊翁聊一弹。","紫微阁老适我过，爱我指下声泠然。","戏君此是伯牙曲，自古常叹知音难。","君虽不能琴，能得琴意斯为贤。","自非乐道甘寂寞，谁肯顾我相留连。","兴阑束带索马去，却锁尘匣包青毡。"],"title":"奉答原甫见过宠示之作"}
