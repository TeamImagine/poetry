{"author":"魏了翁","id":102818,"strains":["○平仄仄平，○仄○平平。","平平仄平平，仄平平平平。","平仄平平仄，仄○仄平平。","仄平仄○平，仄仄平平平。","平平仄平仄，平平仄平平。","仄平平平仄，仄平平平平。","平仄仄○仄，仄仄仄仄平。","平平平仄仄，仄仄仄仄平。","平○仄平平，仄平平仄平。","仄仄仄仄仄，平仄仄仄平。","平仄○平平，仄仄平平平。","仄平仄平平，仄仄仄仄平。","平平平平仄，仄仄仄仄○。","仄平仄平平，仄平平平平。","仄仄平仄平，仄仄仄仄平。","仄平平仄平，仄仄平○平。","仄平仄平仄，仄仄仄仄平。","仄仄仄仄仄，平平仄平平。"],"paragraphs":["长安十二门，冠盖如云稠。","浮骖不停趋，九衢滔滔流。","朝握扶桑辔，暮行背椒丘。","驾言往从之，道左伤吾辀。","温陵有佳士，清姿秀琅球。","蚤畴抡魁望，盛之蓬瀛洲。","荣进付膜外，寡欲自日休。","需章臣有母，自诡以一州。","彤幨下青冥，锦舆居上头。","小施活国手，雕瘵会有瘳。","同省并门居，昔我陪清游。","一时四同年，气味骨肉侔。","而君堂堂去，别袂挽不留。","迅商起层旻，候虫催功裘。","问学常苦艰，岁月忽忽遒。","古今同一歧，古岂真难俦。","愿言事穮蔉，勿作刈获谋。","会面岂不再，为君刮双眸。"],"title":"送曾尚右知信州分韵得州字"}
