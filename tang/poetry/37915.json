{"author":"刘戬","id":37915,"strains":["仄平仄平仄，仄平平平平。","○平平仄平，平仄仄仄平。","○仄仄仄仄，平平仄平平。","仄仄平仄平，平仄○仄平。","仄○仄平仄，仄仄仄仄○。","平平平仄○，平仄平平平。","仄平仄仄平，平平○仄平。"],"paragraphs":["碧山本岑寂，素琴何清幽。","弹为风入松，崖谷飒已秋。","庭鹤舞白雪，泉鱼跃洪流。","予欲娱世人，明月难暗投。","感叹未终曲，泪下不可收。","呜呼锺子期，零落归荒丘。","死而若有知，魂兮从我游。"],"title":"夏弹琴"}
