{"author":"李商隐","id":22875,"strains":["○仄○平仄，○平仄仄平。","○平仄平仄，仄仄仄平平。","平仄平平仄，平平仄仄平。","仄○平仄仄，○仄仄平平。","○仄平○仄，平平仄仄平。","平○○仄仄，仄仄仄平平。","平仄平平仄，平平仄仄平。","仄平平○仄，仄仄仄平平。","仄仄○○仄，平平仄仄平。","仄平平仄仄，平○仄平平。","仄仄○平仄，○平仄仄平。","仄平平仄仄，平仄仄○平。"],"paragraphs":["闻驻行春斾，中途赏物华。","缘忧武昌柳，遂忆洛阳花。","嵇鹤元无对，荀龙不在夸。","只将沧海月，长压赤城霞。","兴欲倾燕馆，欢终到习家。","风长应侧帽，路隘岂容车。","楼迥波窥锦，窗虚日弄纱。","锁门金了鸟，展障玉鸦叉。","舞妙从兼楚，歌能莫杂巴。","必投潘岳果，谁掺祢衡挝。","刻烛当时忝，传杯此夕赊。","可怜漳浦卧，愁绪独如麻。"],"title":"病中闻河东公乐营置酒口占寄上"}
