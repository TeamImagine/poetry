{"author":"刘禹锡","id":10786,"strains":["○平○仄仄，平仄平平平。","仄仄平仄○，平平仄平平。","○仄仄仄仄，平○平仄平。","仄平仄仄仄，平仄仄平平。","平○仄平平，平○平平平。","平平仄平仄，平仄平仄平。","仄仄仄仄仄，仄平平仄○。","平平仄平仄，仄平平○○。"],"paragraphs":["轻阴迎晓日，霞霁秋江明。","草树含远思，襟怀有余清。","凝睇万象起，郎吟孤愤平。","渚鸿未矫翼，而我已遐征。","因思市朝人，方听晨鸡鸣。","昏昏恋衾枕，安见元气英。","纳爽耳目变，玩奇筋骨轻。","沧洲有奇趣，浩然吾将行。"],"title":"秋江早发"}
