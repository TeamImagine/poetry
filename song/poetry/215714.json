{"author":"张耒","id":215714,"strains":["平平仄仄平平平，平平平平平仄平。","平仄○平平仄平，平平仄仄○仄平。","平平平平平仄平，平平仄仄平仄平。","平平平平平仄仄，平平仄仄平○仄。"],"paragraphs":["秋云卷尽秋天清，东皋萧条鸡犬声。","黄叶吟风声不平，芙蕖半落更有情。","归来僮饥羸马疲，城头树暗乌欲栖。","谁家朱楼人夜宿，微红一点帘间烛。"],"title":"东皋行"}
