{"author":"苏颂","id":179110,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["八法能工世罕精，帅钤多暇录遗经。","言称智信文毋害，体具真行笔不停。","势似公权题殿壁，心希逸少写黄庭。","下僚何幸蒙垂赠，循览留为座右铭。"],"title":"府尹欧阳公以临书智信篇为贶谨以长句酬谢"}
