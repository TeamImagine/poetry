{"author":"文天祥","id":156500,"strains":["仄仄○平仄，平平仄仄平。","仄仄平仄○，仄仄○平平。","仄平平平平，平仄仄○仄。","仄平仄平仄，平平仄○仄。","平平仄仄仄，平仄平仄○。","平平○平仄，平仄平平平。","仄仄平仄仄，平仄○仄仄。","仄○仄平平，仄仄仄平仄。"],"paragraphs":["自别张公子，婵娟不下楼。","遂令楼上燕，百岁称风流。","我游彭城门，来吊楚王阙。","问楼在何处，城东草如雪。","蛾眉代不乏，埋没安足论。","因何张家妾，名与山川存。","自古皆有死，忠义长不没。","但传美人心，不说美人色。"],"title":"燕子楼"}
