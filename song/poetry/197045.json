{"author":"苏辙","id":197045,"strains":["平平仄平○，仄仄仄平仄。","平平仄仄平，仄仄○仄仄。","平平仄平仄，仄仄仄平仄。","仄仄仄仄平，仄仄仄平仄。","平仄○平平，仄仄○平仄。","仄平平平平，平仄平仄仄。"],"paragraphs":["吾兄客关中，果裸施吾宇。","兄虽未得还，我岂如妇女。","呦呦感微物，涕泗若零雨。","但爱果裸茎，屈曲上墙堵。","朝见缘墙头，莫已过墙去。","物生随年华，还日何足数。"],"title":"赋园中所有十首  其七"}
