{"author":"仇远","id":164096,"strains":["仄仄平平仄仄平，平平平仄仄平平。","仄平平仄仄仄仄，仄仄仄平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["句曲峰峦翠倚天，琳宫琼馆宴神仙。","水程才隔一百里，脚债未偿三十年。","几拟看山携酒去，相期听雨对床眠。","何当拨遣尘间事，一试松根喜客泉。"],"title":"寄梁中砥"}
