{"author":"徐铉","id":348,"strains":["平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄平平仄仄仄，平平平仄仄平平。"],"paragraphs":["家家门外庐山路，唯有夫君乞假游。","案牍乍抛公署晚，林泉已近暑天秋。","海潮尽处逢陶石，江月圆时上庾楼。","此去萧然好长往，人间何事不悠悠。"],"title":"送欧阳大监游庐山"}
