{"author":"杨万里","id":47357,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["去年上巳政南来，明日初三忽又催。","雨压云头浑欲落，风翻日脚急吹开。","莫因岭外无花卉，便对春光废酒杯。","只拣茂林修竹处，兰亭禊事足追回。"],"title":"上巳前一日欲雨复晴"}
