{"author":"李纲","id":244871,"strains":["仄平平仄仄平平，平仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["圣君忧国物情通，良牧精祈动上穹。","塞比干戈虽未定，江南禾稼自多丰。","阿香推毂惊雷远，玉女投壶笑电红。","幽赞中兴万灵集，愿将人绩属群公。"],"title":"诸公复以喜雨诗来勉强再赋一篇见鄙意"}
