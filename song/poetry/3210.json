{"author":"陈与义","id":3210,"strains":["平平平仄仄平平，仄仄仄平平仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["禅师瓶贮几多空，欲问以书无去鸿。","鲁县人迎波若杖，天宁树起吉祥风。","荒山春色篇章里，快士交情笔砚中。","一日尘沙双碧眼，归时应与去时同。"],"title":"次韵谢心老以缘事至鲁山"}
