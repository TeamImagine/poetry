{"author":"王灼","id":27593,"strains":["仄仄平平平仄平，平平仄仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["自挂衣冠神武门，依然恋阙赤心存。","清高寄兴太湖石，盘礴行吟独乐园。","胜日过从无杂客，清宵侍坐有来孙。","风神筋力新逾健，山色长青对寿樽。"],"title":"呈陈崇青求娱亲堂三大字  其三"}
