{"author":"徐铉","id":37160,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["悬圃清虚乍过秋，看山寻水上兹楼。","轻鸥的的飞难没，红叶纷纷晚更稠。","风卷微云分远岫，浪摇晴日照中洲。","跻攀况有承华客，如在南皮奉胜游。"],"title":"陪王庶子游后湖涵虚阁"}
