{"author":"李复","id":212595,"strains":["平○仄仄平仄○，平○平仄○平平。","仄平平平仄仄仄，仄仄平平平平平。","仄仄平平仄○仄，平平仄平○仄平。","仄仄平平仄○仄，仄仄仄仄平平平。"],"paragraphs":["寒空暗澹风满衣，萦回林薄相追随。","野花班班隠乱草，暮叶翩翩辞高枝。","渭水无烟但闻哭，延州筑城犹出师。","四顾乾坤莽回互，溅溅洛水东南驰。"],"title":"与任鲲同按沙苑"}
