{"author":"丘葵","id":162492,"strains":["○○仄○平，仄仄仄仄平。","仄仄平平平，仄仄仄仄平。","仄平平仄仄，○○仄○平。","平平仄仄仄，仄仄○平平。","平平平仄仄，仄○仄仄平。","仄仄○仄仄，仄平仄○平。","仄平平仄仄，平平仄仄平。"],"paragraphs":["泛泛水中舟，有绋以丽维。","荡荡人之情，有礼以执持。","武公年九十，犹思慎其仪。","吾侪未耄老，盍亦相箴规。","云胡工诵说，志行乃有亏。","此病当自省，所差只毫厘。","勉哉为己学，先民不我欺。"],"title":"勉吕之寿"}
