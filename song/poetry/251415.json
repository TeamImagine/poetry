{"author":"王洋","id":251415,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平平平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["柳经沈雨舞腰慵，莺入新阳曲未终。","照径自藏尘外境，憎花不爱世间红。","桥分知为前溪改，寺远因寻别路通。","更待薰风日清永，长歌呼就满蒲风。"],"title":"题齐政壁"}
