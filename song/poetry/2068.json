{"author":"胡宿","id":2068,"strains":["○仄平平仄，平平仄仄○。","○平仄仄仄，平仄仄平○。","仄仄平平仄，平平仄仄平。","平平仄平仄，平仄仄平平。","平仄平平仄，平平仄仄平。","仄平平仄仄，平仄仄平平。","仄仄平仄仄，○平仄仄○。","平平仄○仄，○仄仄平平。"],"paragraphs":["县枕秋江侧，铜章滞隽旄。","长安去日远，单父戴星劳。","秀水遥通楫，岚峰欲妒袍。","文弦一琴古，仙舄两凫高。","家树喧朝鹊，乡亭寂夜獒。","土风清是楚，才意苦于骚。","讼少停霉索，吟多费健毫。","平时洛中社，相忆醉含桃。"],"title":"送梅尧臣宰建德"}
