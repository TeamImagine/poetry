{"author":"王义山","id":138430,"strains":["仄平平平仄，平平仄平仄。","平平仄仄平，平平仄仄仄。","○仄仄平平，平平仄仄仄。","仄○平平平，平仄平仄仄。","平平仄平平，仄仄平仄仄。","平平仄平平，平平平平仄。","○平○平平，平仄○○仄。"],"paragraphs":["少年红颜女，敷芬对芳树。","盈盈淡艳妆，清歌杂妙舞。","凝睇倚高楼，桐丝试一谱。","世间知音稀，谁识姱节素。","清贞守幽闺，不作凡子妇。","容华委西山，良人兮何暮。","空床思悠悠，明月正当户。"],"title":"古意二首  其一"}
