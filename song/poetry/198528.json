{"author":"苏辙","id":198528,"strains":["平仄平平平仄平，仄平平仄仄平平。","平平仄仄平平仄，仄仄仄平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["平昔交游今几人，后生谁复款吾门。","茅檐适性轻华屋，黍酒忘形敌上樽。","东圃旋移花百本，西轩恨斫竹千根。","舍南赖有凌云柏，父老经过说二孙。"],"title":"九日独酌三首  其三"}
