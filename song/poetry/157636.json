{"author":"韩维","id":157636,"strains":["平平仄平仄，平仄平仄仄。","○平仄平仄，仄仄仄仄仄。","平平仄仄仄，平仄仄○仄。","仄平仄平平，平仄仄平仄。","平○仄平仄，仄仄平仄仄。","平平仄平平，仄仄平仄仄。","仄○平平仄，仄仄仄平仄。","平平平平仄，仄仄平仄仄。","平平仄平平，平仄平仄仄。"],"paragraphs":["残春去无几，烦暑来已渐。","驱车九衢里，赤日汗两脸。","投身入佛寺，廊殿邃且俨。","老僧一何贤，为我拂清簟。","神轻反无寐，性达非有检。","啾啾雀声闲，悄悄人迹敛。","却思吾庐下，此乐不为欠。","新蘋生明镜，密笋排翠琰。","时哉盍旋归，尘土吾已厌。"],"title":"游福圣院呈审言诸君"}
