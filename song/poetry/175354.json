{"author":"刘敞","id":175354,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄平仄仄仄仄，平平平仄仄平平。","平平仄仄平平仄，仄仄平平仄仄平。"],"paragraphs":["五月齐侯报政时，衮章英节照西畿。","昔看高雁冥冥去，今喜长魂婉婉归。","诏使相望拥冠盖，都人倾倒迟光晖。","师臣固有三公拜，岂独优游奉讲闱。"],"title":"送人赴阙"}
