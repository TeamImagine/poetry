{"author":"刘攽","id":183098,"strains":["仄仄平仄平，仄○平仄平。","平平平仄平，仄仄平仄平。","仄平○○○，仄仄○○平。","仄平平○○，平仄平仄平。","仄仄○○仄，仄仄仄仄平。","仄平○仄○，仄平○仄平。"],"paragraphs":["决意千里游，极当何日归。","终朝仍闭关，室迩人竟违。","北风吹长空，弱羽相分飞。","我呼君应闻，何意音问希。","介者当鲜合，俗士所见非。","会知相忆深，不为轻与肥。"],"title":"寄王子直  其二"}
