{"author":"郑清之","id":100353,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["弹铗朱门岁月过，生涯安乐遍行窝。","谈天有口机关别，处世无心笑语多。","自是君平忠孝在，其如曼倩滑稽何。","一帆又作鸱夷去，遥想江湖听踏歌。"],"title":"赠谈命陈总属"}
