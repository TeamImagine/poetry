{"author":"薛嵎","id":137191,"strains":["平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["赢得青山终老看，闲身受用不须多。","风霜落木时将暮，功业无心镜懒磨。","道士共联石鼎句，村童能和草庵歌。","盖棺一事安排了，肯信光阴去似梭。"],"title":"近买山范湾自营藏地与亡弟草塘君及外家墓茔悉可跂望感事述情继有是作  其八"}
