{"author":"陆游","id":37267,"strains":["仄仄仄仄○，平平仄平平。","平平平平平，仄仄平平平。","仄仄仄仄平，平平仄平平。","仄平仄平平，仄仄仄平平。","仄平平仄仄，仄仄平○平。","平平仄仄平，平平仄○平。","仄仄仄仄仄，仄仄平平平。","平○仄平仄，○仄仄仄平。"],"paragraphs":["日出气稍和，呼船渡烟津。","微风西南来，水面生鱼鳞。","适此一日佳，聊娱百年身。","捋须俯船舷，一笑彼何人。","闰余春事早，已觉阳和新。","梅花处处开，幽香袭衣巾。","久病喜我出，问讯倾乡邻。","舟回不须速，看涌白玉轮。"],"title":"晴和出游湖山间"}
