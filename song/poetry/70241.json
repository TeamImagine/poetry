{"author":"陆九渊","id":70241,"strains":["平平平仄仄平平，平仄仄平平仄平。","平仄仄平平仄仄，平平平仄仄平平。","仄平平仄平平仄，仄仄平平平仄平。","仄仄平平仄平仄，仄平平仄仄平平。"],"paragraphs":["蹇馿清晓破平芜，来访故人村外居。","门掩却寻山背路，堂虚惟阅案头书。","不知车马从何往，借问僮奴归得无。","留待西风日停午，只听松竹响萧疏。"],"title":"访余昌言不遇留题"}
