{"author":"方一夔","id":152044,"strains":["仄平○仄仄，仄仄平平平。","仄仄仄平仄，仄仄仄仄○。","仄平仄仄仄，仄仄○仄平。","仄平平仄仄，仄仄平平平。","仄○平仄仄，仄仄平平平。","仄平仄平○，仄仄平平平。","仄平平仄平，平平○平平。","仄仄仄仄平，○仄平仄平。","○仄仄仄仄，仄仄平平平。","平平仄仄仄，仄仄平平平。","仄仄平仄○，仄平○平平。","仄平平仄仄，仄仄仄仄平。","仄平仄平○，平仄平仄平。","○仄平仄仄，仄仄仄仄平。","平平仄平仄，仄仄平平平。","平平仄仄平，仄仄仄仄平。","仄平○仄仄，仄仄○○平。","仄仄平平仄，仄仄仄仄平。"],"paragraphs":["喜诗如喜酒，举世流馋涎。","问酒有何好，妙处竟不传。","古人日已远，绝响三百篇。","后来谁措手，讽咏皆陈编。","自从骚选起，众作同虫蝉。","宪章日沦丧，变灭成飞烟。","翰林非世人，金晶应星躔。","手弄玉帝旗，堕作诗酒仙。","行迹老屐齿，侠气余龙泉。","淋漓洒醉墨，妙语穷真筌。","信手拈斧斤，一挥中方圆。","彼哉夸夺子，骇汗莫敢肩。","玉堂不能留，飘落南海边。","从此夸汗漫，一往五百年。","生平尚邱壑，梦想岷峨巅。","惭君赠醉侯，我饮不滴涓。","我诗如我饮，抚顶期相怜。","莫乞飞霞佩，学举白玉盘。"],"title":"读李翰林诗"}
