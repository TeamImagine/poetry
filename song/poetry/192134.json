{"author":"郭祥正","id":192134,"strains":["平平仄平仄，平平仄平○。","平平仄平仄，仄平○平平。","仄平仄○仄，○仄平平平。","仄仄仄平仄，仄仄平仄○。","平平仄平○，仄仄仄平平。","平平仄平仄，仄○仄平平。","平平仄平平，仄仄平平平。","平仄仄平仄，仄仄仄平平。","仄仄仄平仄，仄平仄平平。","平平仄？仄，仄仄平仄平。","仄仄平仄仄，平平仄平平。","平平仄仄仄，○平仄平平。","仄仄仄平仄，○仄平平○。","仄仄仄平仄，○平平仄平。","平平仄平仄，平仄平○平。","仄平平仄○，平平○仄平。","仄仄仄仄仄，仄仄平平○。","仄仄仄○仄，仄仄平平平。","仄仄仄平○，平仄平仄仄。","平平○平平，○平？仄○。"],"paragraphs":["晴光散余翳，佳辰值清和。","联车不辞远，共登昭亭阿。","步夷惬苍石，缘险扪修萝。","迥出白云上，俯瞰飞鸟过。","凌霄插危观，裂地注明河。","微风解兰芷，广陂浴凫鹅。","潭潭紫华君，左右森矛戈。","雷电在呼吸，玉帛荐牲牺。","庙食溢千载，祐民理无讹。","崔碑梦恊吉，谢守诗载歌。","却憩林下寺，裴颜迹尤多。","丹青业已晦，长髯但皤皤。","笔画肖家法，燕尾无偏颇。","览古发遐想，缘情还独哦。","逢时不荣达，憔悴同苫蓑。","嗒焉姑自丧，安之如命何。","彼美蒋御史，道术追雄轲。","眄予委泥涸，有意倾余波。","荐士古来重，披剑今则那。","书为昭亭篇，昭亭崕可磨。"],"title":"同蒋颖叔殿院游昭亭山广教寺"}
