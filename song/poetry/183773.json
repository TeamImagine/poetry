{"author":"刘攽","id":183773,"strains":["仄仄仄平平仄仄，仄平平仄仄平平。","平平仄仄平仄仄，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["志士变衣非变性，丈夫能勇亦能言。","东郊不顾田二顷，爱子欢然弓两鞬。","黔水犀牛群解鸩，峡山猱子躁欺猿。","蛮溪未足纡长策，会使天骄祭北门。"],"title":"送乔左藏自太常博士除知施州"}
