{"author":"张九成","id":6323,"strains":["平平仄仄平仄仄，仄平平仄仄○仄。","平平仄平平仄平，平平平平仄平仄。","平平仄仄○仄平，仄仄○平仄仄仄。","平平仄仄仄仄○，仄仄○平平○仄。","平平仄仄平仄○，仄○仄仄平平仄。","仄平仄仄仄仄平，仄仄平平平仄仄。","平平仄仄○平仄，仄仄○平仄仄仄。","仄平平平仄平仄，平○仄○平仄仄。"],"paragraphs":["黄锺毁弃鸣瓦釜，古来才智贱如土。","杨公浩歌声可怜，巢居知风穴知雨。","怜君面色莹有光，未似相君便饮乳。","胡为决去不少留，别意殷勤辞更苦。","丁宁戒我宜退藏，静中得路何须语。","酒酣意气尚尔豪，拔剑高歌为予舞。","君今去矣且加饭，我亦从兹不出户。","莫嗟糟糠食牢䇲，终胜绣衣登鼎俎。"],"title":"杨干致仕"}
