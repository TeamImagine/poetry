{"author":"刘宰","id":93049,"strains":["仄○仄仄平，仄仄仄○平。","仄仄仄平平，仄平○仄平。","仄平仄平平，平仄仄平平。","平平仄仄仄，平仄仄仄平。","仄仄○平仄，平仄仄平平。","平仄仄仄平，平仄仄○平。","仄仄平平仄，○仄仄仄平。","仄平仄仄仄，平平平○平。","平仄平平平，平平○仄平。","○平平○○，平平仄仄平。","仄仄仄仄平，平仄平平平。","平平仄平仄，仄仄仄○平。","平仄仄○仄，○平仄平平。","平平平仄平，平平平仄平。","仄平平仄平，平平仄仄平。","平仄平仄平，○仄仄仄平。","仄○平仄平，仄仄平仄平。","平○仄仄仄，仄仄平平平。","仄平仄平仄，仄仄○平平。","仄仄仄平仄，平仄○仄平。","仄仄平仄仄，仄仄仄仄平。"],"paragraphs":["近闻李郭舟，送往涉重湖。","我欲与之俱，鹢飞过宋都。","死生见交情，嗟我失东隅。","归来整杖屦，颜厚见彼姝。","念昔担簦日，篮缕出无襦。","公子载与归，樽酒日相娱。","所愧身为客，如彼绕树乌。","食苹鹿在野，呦呦呼其{鹿/需}。","鸿雁稽来书，提壶空劝沽。","输君山中行，梅梢嗅紫萸。","又有好事人，开宴勤招呼。","翻然弃舟楫，跃马问长途。","嗟我困行役，胜游那能觎。","方今神圣君，南风歌有虞。","所须贤与能，搜罗遍八区。","公等梁栋姿，咳唾玉与珠。","尚从山泽游，此理良可吁。","翻思六月息，岂即非南图。","料公赐环日，祸转当亡胡。","愿借尚方剑，先斩张禹颅。","小子虽不敏，敢效一得愚。"],"title":"仪真呈友人"}
