{"author":"黄庭坚","id":207031,"strains":["仄仄平平仄，平平仄仄平。","○仄仄仄平，仄○平平平。","仄平仄平平，平仄仄仄平。","平○仄平仄，○仄仄平平。","仄仄仄平仄，平○○平平。","仄仄仄仄仄，平仄仄平○。","仄仄仄仄平，仄仄仄○平。","平仄平平平，仄仄仄平平。","平仄仄仄仄，平平仄平平。","○仄平平仄，○○仄仄○。","平平○仄仄，仄仄仄平平。","仄○仄仄仄，平平仄仄平。"],"paragraphs":["建鼓求亡子，原非入耳歌。","除去绿绮尘，水深山峨峨。","满堂悦秦声，君独用此何。","平分感秋节，空阔湛金波。","定夜百虫息，高论听悬河。","执揽北斗柄，斟酌四时和。","破屋仰见星，得子喜且多。","危柱无安弦，野水自盈科。","成道在礼乐，成山在丘阿。","收此桑榆景，相从寄琢磨。","开怀溟海阔，百怪出蛟鼍。","闭藏愿自爱，惊人取谴诃。"],"title":"定交诗二首效鲍明远体呈晁无咎  其二"}
