{"author":"晁公溯","id":20931,"strains":["仄仄平仄○，仄仄仄○平。","平平仄仄平，平仄○仄○。","仄仄仄仄仄，仄平仄平平。","平仄仄平仄，○仄仄○平。","仄平平仄仄，仄仄仄平○。","平平仄仄平，仄平仄平平。","仄平仄仄○，仄仄○仄○。","平平平仄仄，仄仄平平平。","平○仄平○，仄平平平平。","平仄仄仄平，平平平仄平。","仄仄仄平仄，○平平仄平。","仄平仄仄平，平平仄平○。","仄平仄仄仄，平仄仄仄平。","平仄○仄平，仄平仄仄平。","仄平○仄平，仄○平仄平。","仄○仄仄平，仄○平仄平。"],"paragraphs":["忆始衿袂分，十载再相逢。","于时客益州，俱在行李中。","不暇语衮衮，至今恨匆匆。","惟昨一麾守，其守百乘同。","乃翁持使节，顾予属提封。","君归问寝门，遣书托风通。","冀君或少留，解绶将往从。","翻然先我去，划若高飞鸿。","经行武都间，古来多英雄。","前吊大耳儿，追怀隆准公。","坏道想流马，深山埋卧龙。","试寻所筑坛，榛荒草蒙茸。","咏歌意有托，嗤点昔未工。","才大当盛年，气豪念勇功。","老夫犹少陵，志堕身亦穷。","独思百丈潭，俯临衰病容。"],"title":"郭中行自汉中寄近诗来奉简一首"}
