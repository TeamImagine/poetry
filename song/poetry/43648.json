{"author":"范成大","id":43648,"strains":["平平平平平仄平，仄平平平平仄平。","仄○仄仄平仄仄，○仄仄平仄平平。","平平平仄平仄仄，仄平○仄○平平。","仄平仄仄仄平仄，仄仄仄平平仄○。","仄平平平平仄仄，平仄平仄平平○。","仄仄平平仄仄○，平仄平仄○平平。","平平仄仄仄仄仄，平仄平仄平平平。","平平仄？仄仄仄，平仄仄○平平平。","平平仄仄仄仄仄，仄仄○仄平平○。","平平仄仄仄平仄，平平平仄平平平。"],"paragraphs":["金沙堆前风未平，赤沙湖边波不惊。","客行但逐安稳去，三十六湾涨痕生。","沧洲寒食春亦到，荻芽深碧蒌芽青。","汨罗水饱动荆渚，岳麓雨来昏洞庭。","大荒无依飞鸟绝，天地惟有孤舟行。","慷慨悲歌续楚些，仿佛幽瑟迎湘灵。","黄昏惨淡檥极浦，虽有渔舍无人声。","冬湖落{氵霝}此𫏐住，春潦怒长随佣耕。","吾生一叶寄万木，况复摇落浮沧溟。","渔蛮尚自有常处，羁官方汝尤飘零。"],"title":"连日风作洞庭不可渡出赤沙湖"}
