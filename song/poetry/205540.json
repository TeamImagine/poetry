{"author":"李之仪","id":205540,"strains":["仄仄仄仄仄○○，平平平仄平平平。","平仄平平仄仄仄，仄仄仄○平○平。","仄仄平平平仄仄，平平仄仄平仄平。","平平仄仄仄平平，平平平仄平平仄。","仄平仄仄平平平，仄仄仄仄平平平。","平平仄仄仄平仄，仄仄仄仄平平平。","平平仄仄平仄仄，仄仄平平仄平仄。","仄仄○平仄仄平，仄仄平平仄平仄。"],"paragraphs":["食饱舐指老更深，饥肠南北常欹崟。","曾作闽山对岸客，海舶供看常相寻。","一路埃尘春几换，荤膻裂脑愁举桉。","淮陵巨海不多程，多情谁杀能鸣雁。","道人雅好逾千金，短茁渍味羞春林。","呼儿绩饭不知饱，未彻已到闽山阴。","孤风冷石常齿齿，不忘南音似君子。","寂寞相求义愈高，岂特今朝共邻里。"],"title":"闽僧馈红糟炒笋"}
