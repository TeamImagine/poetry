{"author":"李纲","id":243040,"strains":["仄仄仄仄仄平平，仄仄仄○仄仄○。","仄仄仄平平仄仄，仄仄仄仄平○平。","○平仄仄○平仄，平仄仄平○仄仄。","○仄平平平仄平，○仄平平平仄仄。","○平仄仄仄仄平，仄仄平平平仄平。","平平仄仄仄仄仄，仄仄○平平仄平。","仄仄仄平平仄仄，平仄平平平仄仄。","仄平仄仄仄平平，仄仄平平平仄仄。"],"paragraphs":["未忘世故似梅仙，謦欬那离狗马间。","肯信片言功若药，坐使四海安如山。","从来疗疾应须艾，宁有艾丸如许大。","扁鹊先知今岂无，和缓髙谈良有在。","钱郎志气绝可人，不减风流温太真。","新诗欲嗣汲黯直，陋巷更甘原宪贫。","我有故园依北阜，松菊归来知好否。","着鞭愿子勉为先，我已摧颓瞠若后。"],"title":"读钱申伯与仲弟唱和次韵见意"}
