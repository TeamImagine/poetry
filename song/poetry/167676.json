{"author":"汪炎昶","id":167676,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["竞夸珠贝溢吟编，豹管微窥惜未全。","月莹寒光磨晓镜，风铿逸调脆秋弦。","才惟渐少逾堪爱，诗不须多贵可传。","囊里新篇还有几，不妨容我嘒蜩蝉。"],"title":"次韵题琴谱三首  其三"}
