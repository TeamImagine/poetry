{"author":"刘敞","id":175481,"strains":["平平平仄仄，平仄仄平平。","仄仄○平仄，平○仄仄平。","仄平平仄仄，平仄仄平○。","仄仄平○仄，平平仄仄平。","平平平○仄，仄仄仄平平。","平仄平平○，平平仄仄平。","平平仄平仄，仄仄仄平○。","仄仄○平仄，○○仄仄平。"],"paragraphs":["泾原非远略，韩范各名卿。","地尽三秦国，身当万里城。","指麾沙漠静，谈笑铁山轻。","报国心如日，忧民病若酲。","终军材冠世，汲黯直知名。","风雪随车骑，鹰鹯起旆旌。","年年战频衄，事事泪堪横。","会刷苍生耻，重看铸剑耕。"],"title":"闻韩范移军泾原兼督关中四路"}
