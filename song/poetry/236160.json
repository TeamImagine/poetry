{"author":"李光","id":236160,"strains":["平平仄仄平平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["金炉未冷旋添香，风静云开月到廊。","何处独吹西塞曲，无人同醉北窗凉。","鳞鸿路隔书难寄，鼓角声迟夜渐长。","明日欲寻真率约，浊醪时许过邻墙。"],"title":"秋夜有怀"}
