{"author":"李弥逊","id":253200,"strains":["仄仄平平仄仄平，平平平仄仄平平。","平平仄仄平平仄，仄仄平平仄平平。","仄仄仄平平仄仄，仄平仄仄仄平平。","平平仄仄平平仄，仄仄仄平平仄平。"],"paragraphs":["一夜翻河落瓦沟，平明山霭欲全收。","正疑础润云生足，直怕天明日探头。","倏忽去来观聚蚁，现前起灭悟浮沤。","占晴不问黄衣使，已向鸟乌声际求。"],"title":"久雨似有晴意继而复阴作望晴"}
