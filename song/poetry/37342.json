{"author":"陆游","id":37342,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["日铸珍芽开小缶，银波煮酒湛华觞。","槐阴渐长帘栊暗，梅子初尝齿颊香。","户户祈蚕喧鼓笛，村村乘雨筑陂塘。","年光何预衰翁事，伴蝶随莺也解狂。"],"title":"春夏之交风日清美欣然有赋三首  其一"}
