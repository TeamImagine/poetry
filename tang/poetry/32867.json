{"author":"杜荀鹤","id":32867,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["吾家此弟有何知，多愧君开道业基。","不觉裹头成大汉，昨来竹马作童儿。","还缘世遇兵戈闹，祗恐身修礼乐迟。","及见和诗诗自好，碢公不到更何时。"],"title":"友人赠舍弟依韵戏和"}
