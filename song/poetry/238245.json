{"author":"王庭珪","id":238245,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平仄仄，仄仄平平仄仄平。"],"paragraphs":["看铸铜人能几何，相逢重得复摩挲。","江山如画风流在，城郭空惊岁月多。","岂谓今朝闻正始，更翻新律似元和。","思君夜久犹𥩟立，月上松梢映绿萝。"],"title":"次韵酬周孟觉"}
