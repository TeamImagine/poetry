{"author":"刘弇","id":209575,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["片心长是乐清虚，一到莲花喜有余。","柳倚古溪风不断，路迷芳草客来疏。","樽无美酒难浮蚁，手有文竿未食鱼。","细草晚天时跃马，红尘无复上衣裾。"],"title":"题莲花市客肆壁二首  其二"}
