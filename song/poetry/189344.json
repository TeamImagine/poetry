{"author":"沈辽","id":189344,"strains":["仄平仄平仄，仄平平仄平。","平平仄平仄，仄仄仄平平。","平平平仄平，仄仄仄平平。","仄仄仄仄仄，平平○仄平。","○仄仄仄仄，仄仄平平平。","仄○平平平，平仄平平平。","平仄仄仄仄，仄平○平平。","平平仄平仄，平仄仄平平。","仄仄平○仄，平平仄平平。","平仄仄仄○，平平仄平平。","○平仄仄仄，○仄仄平平。"],"paragraphs":["二年客江汉，不知春与秋。","东来望吴越，历记昔时游。","萧山江水西，万屋白云迷。","地势既洒落，家家临水堤。","中有一大士，法与天台齐。","至行通神明，多果无阶梯。","吾昔屡入室，遂能离筌蹄。","谁言似金粟，真已谢荆溪。","悯悯强冠带，悠悠恨乖暌。","仍作赵魏行，何年造幽栖。","临风一问讯，深已愧提撕。"],"title":"寄昭庆阇黎"}
