{"author":"陆游","id":34713,"strains":["平平平仄仄平平，仄仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["人生何处不儿嬉，一世元知孰是非。","汲井埋盆凿苔破，敲针作钓得鱼归。","萧萧菰叶风声细，袅袅蘋花雨点稀。","并舍老翁能喜事，为添拳石象苔矶。"],"title":"盆池"}
