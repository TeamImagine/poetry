{"author":"文天祥","id":155958,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["于皇天子自乘龙，三十三年此道中。","悠远直参天地化，升平奚羡帝王功。","但坚圣志持常久，须使生民见泰通。","第一胪传新渥重，报恩惟有厉清忠。"],"title":"集英殿赐进士及第恭谢诗"}
