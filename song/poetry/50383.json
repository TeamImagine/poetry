{"author":"周必大","id":50383,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["马负羲图二百春，荣光犹属大河津。","细推班列论思旧，谁似耆英宠数新。","龙阁便为黄阁老，洞岩应继紫岩人。","他年笑视孙思邈，只自开皇至永淳。"],"title":"次韵贺胡邦衡除龙图阁学士且为六月三日眉寿之祝"}
