{"author":"苏颂","id":179101,"strains":["仄仄○平仄，平平仄仄平。","○平平仄仄，平仄仄平平。","平仄平平仄，平平仄仄平。","平平平仄仄，仄仄仄平平。","仄○平平○，平平仄仄平。","平平平仄仄，仄仄仄平平。","○仄平平仄，○○○仄平。","平平仄平仄，仄仄仄○平。"],"paragraphs":["栋宇更新构，亭名即旧规。","和容君子志，歌阕大夫仪。","官政搜兵暇，宾贤命席时。","弦开秋月满，矢落晓星驰。","叠中朋筹胜，交酬饮树移。","连鼙呈画的，急管送金卮。","更得萧斋榜，重看沈壁诗。","恩勤主人意，雅志最相宜。"],"title":"卞巡检重建蘋节堂"}
