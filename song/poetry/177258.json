{"author":"王禹偁","id":177258,"strains":["仄平平平平，平○仄仄平。","平平仄平仄，仄仄仄仄平。","仄○平仄仄，仄仄仄平平。","仄○仄平仄，仄仄平平○。","仄平仄仄仄，平仄仄仄平。","平平平仄仄，○仄平平○。","仄仄平平平，仄仄平仄平。","仄平仄仄仄，仄仄仄○平。","仄平仄仄平，仄○仄平平。","仄平仄仄平，○仄仄仄平。"],"paragraphs":["古藤何樛蟠，低荫庶子泉。","童童若青盖，挂在绝壁前。","月穿波影碎，露滴岸声圆。","晓笼使君醉，夜覆溪僧禅。","昔之好事者，为作出偶然。","人亡藤已朽，犹得声名传。","我欲移青松，植向泉眼边。","既图岁月久，复取节操全。","所为亦一时，所期或千年。","庶吾不朽名，长与偃盖悬。"],"title":"八绝诗 垂藤盖"}
