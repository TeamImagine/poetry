{"author":"司空图","id":43903,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["此身逃难入乡关，八度重阳在旧山。","篱菊乱来成烂熳，家僮常得解登攀。","年随历日三分尽，醉伴浮生一片闲。","满目秋光还似镜，殷勤为我照衰颜。"],"title":"重阳山居"}
