{"author":"黄庭坚","id":206364,"strains":["平仄平仄仄，○平仄平○。","平平平仄仄，仄仄仄平平。","仄平平仄仄，○平平仄○。","平平仄平仄，平仄仄仄○。","平平仄仄仄，仄平仄平○。","仄平仄平仄，平仄仄仄平。"],"paragraphs":["南渡诚草草，长沙慰艰难。","终风霾八表，半夜失前山。","远公香火社，遗民文字禅。","虽非老翁事，幽尚亦可观。","松风自度曲，我琴不须弹。","客来欲开说，觞至不得言。"],"title":"题伯时画松下渊明"}
