{"author":"苏轼","id":194582,"strains":["平平仄仄仄平平，平平仄仄平○仄。","平平仄仄仄平平，仄仄平平仄平仄。","平平仄○仄仄仄，仄仄平平仄平仄。","平平仄平平仄仄，平仄平平平平仄。","仄仄平平平仄仄，仄仄○平平仄仄。","平平仄仄仄平平，平○仄仄○○仄。"],"paragraphs":["清风弄水月衔山，幽人夜度吴王岘。","黄州鼓角亦多情，送我南来不辞远。","江南又闻出塞曲，半杂江声作悲健。","谁言万方声一槩，鼍愤龙愁为余变。","我记江边枯柳树，未死相逢真识面。","他年一叶溯江来，还吹此曲相迎饯。"],"title":"过江夜行武昌山闻黄州鼓角"}
