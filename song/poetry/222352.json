{"author":"邹浩","id":222352,"strains":["仄仄平平仄仄平，仄平平仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["大笔从来不妄褒，特于阡表勇挥毫。","当年种德已如此，今日里门宜自高。","云带洞山常蔼蔼，雨锺明水转滔滔。","追荣更有丰碑在，行矣巍然压巨鳌。"],"title":"读张氏金塘阡表"}
