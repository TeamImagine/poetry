{"author":"周贺","id":20116,"strains":["平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["多病十年无旧识，沧州乱后只逢君。","已知罢秩辞泷水，相劝移家近岳云。","泗上旅帆侵叠浪，雪中归路踏荒坟。","若为此别终期老，书札何因寄北军。"],"title":"寄韩司兵"}
