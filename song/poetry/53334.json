{"author":"项安世","id":53334,"strains":["仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["半生作梦身初到，此日游山兴可知。","小盖曲穿杨柳岸，平舆斜掠槿花篱。","层轩俯瞰人寰狭，阴洞幽寻古路危。","满寺留题谁最警，南唐人写晚唐诗。"],"title":"游齐山"}
