{"author":"吕本中","id":246638,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄仄平。"],"paragraphs":["解鞍歇马倦西游，过眼文书且罢休。","薄酒向人殊有味，长年于世已无求。","常情未语沟中木，俗眼能惊海上鸥。","何处云山不堪隐，更谁辛苦访菟裘。"],"title":"还家"}
