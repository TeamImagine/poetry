{"author":"白居易","id":15246,"strains":["平平平平平，平平仄仄仄。","仄仄平平平，平仄平平仄。","仄平仄仄仄，仄仄平○仄。","仄平仄仄平，仄仄平平仄。","仄平平仄仄，仄仄平平仄。","仄仄平仄平，平○仄○仄。"],"paragraphs":["萧萧谁家村，秋棃叶半坼。","漠漠谁家园，秋韭花初白。","路逢故里物，使我嗟行役。","不归渭北村，又作江南客。","去乡徒自苦，济世终无益。","自问波上萍，何如涧中石。"],"title":"邓州路中作"}
