{"author":"史浩","id":19732,"strains":["平平仄仄仄平平，仄仄平平仄仄仄。","平仄仄平平仄仄，平平仄仄仄平平。","仄平仄仄平仄仄，平仄平平仄仄平。","平仄仄平平仄仄，平平仄仄仄平平。"],"paragraphs":["风烟偶尔属吾邦，个个松筠耸碧幢。","奎画百函龙作卫，云岑四面石为窗。","水边自喜陪振鹭，篱外从渠有吠厖。","多谢故人迂五马，清谈剔尽几银釭。"],"title":"次韵务观游四明洞天"}
