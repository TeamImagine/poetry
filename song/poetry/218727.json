{"author":"李廌","id":218727,"strains":["仄平仄平○，平平仄平仄。","仄○平仄○，仄仄○仄仄。","平平平仄平，平平仄平仄。","平平仄○仄，仄仄仄仄仄。","平平仄平仄，○○仄平仄。","平○仄平仄，仄仄○仄仄。","平平平仄○，平仄仄平仄。","○平仄○平，仄仄平仄仄。"],"paragraphs":["太华复何如，名山控西极。","忽从天地分，屹立三万尺。","天维西北倾，扶持藉为壁。","风雷出毫末，日月转两腋。","秦川散余秀，长空借残碧。","支离别周甸，指掌观禹绩。","因知方岳重，奚睹介丘忆。","苍旻仰犹高，厚载真有力。"],"title":"太华"}
