{"author":"李纲","id":244803,"strains":["仄平仄仄仄平平，仄仄平平平仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄平平平。"],"paragraphs":["弄兵赤子满潢池，渤海龚生真吏师。","欲使循良买牛犊，会须哀痛问疮痍。","东南王气虽方振，西北流民自可悲。","七万虎狼皆敛戢，庙堂还有阿谁知。"],"title":"次衡州二首  其二"}
