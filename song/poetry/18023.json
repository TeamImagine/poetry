{"author":"吴芾","id":18023,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["高人本爱水云乡，揽辔登车未免忙。","连岁已陪徐孺子，今年更访贺知章。","近家上冢情何限，寻壑经丘兴更长。","祇恐便归清禁去，稽山未必得徜徉。"],"title":"送鲁漕四首  其一"}
