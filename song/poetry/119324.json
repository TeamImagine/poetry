{"author":"林希逸","id":119324,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["宸奎辉映画堂深，瑞旦华筵酒满斟。","三凤七雏樽捧玉，双鱼九銙带横金。","未须人诧耆英会，更看公求耄老箴。","却此赵州行脚后，百三十岁主禅林。"],"title":"贺后村生日庆八十  其二"}
