{"author":"王柏","id":125202,"strains":["平仄仄平仄仄平，平平仄仄仄平平。","仄平仄仄平平仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["篱落纵横一迳分，平生杖屦几登临。","某山某水机缄露，彼室彼庐精分深。","检校旧规心欲折，摩挲新志泪难禁。","素车白马人归后，鹤唳猿啼总些音。"],"title":"挽何南坡  其三"}
