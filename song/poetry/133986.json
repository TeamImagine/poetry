{"author":"释文珦","id":133986,"strains":["仄仄仄平仄，平仄平平平。","平仄平○平，仄仄平平平。","平平○平平，仄仄平平平。","平仄仄平平，仄仄平仄平。","仄平仄仄仄，平平仄平平。","○仄○仄○，仄仄平平平。","平平仄平平，平平仄平平。","○仄仄平仄，仄仄平平平。","仄仄平仄平，平平仄○平。","平○仄平平，仄仄平仄平。"],"paragraphs":["静夜不遑寐，秋气殊清清。","霜露涂庭芜，陨叶摧枝茎。","西风更萧骚，万窍皆同声。","蜻蛚亦含悲，啧啧床下鸣。","出门一以视，青天缀繁星。","三五正纵横，北斗方斜倾。","飞鸿朔方来，迢迢困遐征。","中路失俦侣，只影何茕茕。","感物怀远人，徘徊以屏营。","心折不能言，默默徒愤盈。"],"title":"静夜不寐行"}
