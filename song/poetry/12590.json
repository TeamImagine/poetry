{"author":"曹勋","id":12590,"strains":["平仄仄仄仄，仄仄○平○。","仄○平仄平，仄仄平仄平。","仄○平平平，仄○平仄平。","平平○仄仄，平仄平平平。","仄仄平仄平，仄仄平平仄。","平仄仄平平，平平仄平平。","仄平仄○平，仄○仄○平。","○○仄○仄，仄仄平仄○。","平平仄平平，仄平平仄平。","平平仄仄仄，平仄平仄平。","仄平仄仄仄，平仄平○平。"],"paragraphs":["徐子志义士，触热如探汤。","远从南浦来，访我存与亡。","语兼琼瑶温，气回兰蕙芳。","炎云正烁石，怀抱为清凉。","顾予岩壑姿，小筑台山傍。","儿辈杂编氓，荆扉绕松篁。","感公久留兹，语离热中肠。","行行括苍道，念此山路长。","公怀武夷春，复多知见香。","青云勉震耀，宜近天汉光。","草堂不道远，时寄烟苍茫。"],"title":"送徐正时归浦城"}
