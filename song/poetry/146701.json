{"author":"陶弼","id":146701,"strains":["平仄平平仄仄平，仄平平仄仄平平。","平平平仄仄平仄，平仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["南峤风云久肃清，坏沟残垒号升平。","官曹惟识簿书字，民俗不知金鼓声。","往岁传闻南诏檄，近时方筑伏波城。","安城太守知边计，菡萏花中阅水兵。"],"title":"安城即事二首  其一"}
