{"author":"王灼","id":27494,"strains":["仄仄？平平平仄，仄仄仄仄平仄仄。","平平仄仄仄平平，平仄平平仄平仄。","平平平仄仄平仄，仄平仄仄仄平仄。","仄○仄仄仄仄○，仄仄○平仄平仄。","仄仄平平平仄平，平平仄仄平平○。","仄平仄仄仄平仄，仄仄平平平仄平。"],"paragraphs":["整整袈裟团团笠，覆此短小精悍质。","谁知意气解摩云，羞对诸儿恋乡邑。","江南萧寺不知数，据堂说法尽龙虎。","只应饱取一味禅，断却从来巧章句。","昼短天寒无定程，孤舟尚倚装赍轻。","玉泉度岁亦良策，好在沙头春水生。"],"title":"送演上人"}
