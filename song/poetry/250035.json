{"author":"郭印","id":250035,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["枯大寒岩但不春，直经千劫未为真。","一门超邈难寻轨，万象森罗独露身。","田地稳时行便到，工夫尽处见方亲。","韩卢逐兔纷纷是，言语支离最误人。"],"title":"宋子渊有诗及性宗事用韵寄之二首  其二"}
