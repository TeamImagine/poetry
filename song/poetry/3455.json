{"author":"陈与义","id":3455,"strains":["平仄仄仄仄，平仄仄○○。","平平仄平仄，仄仄仄平平。","仄○平仄仄，仄仄仄仄平。","仄仄仄平仄，平平仄平平。","平平仄平仄，平仄平平○。","仄仄平平仄，仄仄平仄平。","平○仄仄○，仄仄○○平。","仄仄仄仄仄，仄仄平平平。"],"paragraphs":["晴气已复浊，虚馆可淹留。","微花耿寒食，始觉在他州。","自闻鼙鼓聒，不恨岁月流。","乱代有今夕，兹园况堪游。","云移树阴失，风定川华收。","曳杖新城下，日暮禽语幽。","群行意易分，独赏兴难周。","永啸以自畅，片月生城头。"],"title":"寒食日游百花亭"}
