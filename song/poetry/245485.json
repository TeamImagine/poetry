{"author":"张纲","id":245485,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平平仄，平平平仄仄平平。"],"paragraphs":["生儿要路早飞腾，玉瑱金花宠屡膺。","天寿康宁逾九帙，佛心明了契三乘。","葭莩永叹音容阻，闾里空存孝义称。","追想潘舆从游处，青青烟草正愁凝。"],"title":"吴氏太淑人挽词"}
