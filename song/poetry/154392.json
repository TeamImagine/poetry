{"author":"董嗣杲","id":154392,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["髑髅如雪混涂泥，浪打沙填晚更凄。","烽警上流兵未觧，灰寒中土客徒栖。","懐归日积思鲈切，歌凯风闻集雁齐。","忧患转深头转白，江云不障夕阳西。"],"title":"富池镇上感懐  其二"}
