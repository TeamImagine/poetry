{"author":"苏舜钦","id":90333,"strains":["平○仄仄平，仄仄仄平仄。","仄仄仄平平，仄仄○仄仄。","平平仄仄仄，仄仄仄仄仄。","仄仄平仄○，○仄仄平仄。","仄仄仄平平，仄仄仄平仄。","平平○○仄，仄仄平仄仄。","仄平平平平，仄仄平仄仄。","平平仄仄仄，仄○平仄仄。","仄仄平仄○，仄○仄平仄。"],"paragraphs":["吾闻壮士怀，耻与岁时没。","出必凿凶门，死必填塞窟。","风生玉账上，令下厚地裂。","百万呼吸间，胜势一言决。","马跃践胡肠，士渴饮胡血。","腥膻屏除尽，定不存种孽。","予生虽儒家，气欲吞逆羯。","斯时不见用，感叹肠胃热。","昼卧书册中，梦过玉关北。"],"title":"吾闻"}
