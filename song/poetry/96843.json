{"author":"陈宓","id":96843,"strains":["仄仄平平仄仄平，仄平平仄仄平平。","平平仄仄仄平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["一夜茅檐冻雨声，晓来千岫照人明。","真同煮海盐花瑞，不见因风柳絮轻。","游子不愁衣短薄，农夫剩喜岁丰成。","竹篱草舍犹堪赏，况映镡津一水清。"],"title":"南剑值雪"}
