{"author":"谢邈","id":38124,"strains":["仄仄平平仄仄平，仄平平仄仄平平。","仄平平仄仄平仄，仄仄仄平平仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["峭壁猿啼采处深，一枝奇异出孤岑。","感师千里寄来意，发我片云归去心。","窗外冷敲檐冻折，溪边闲点戏鱼沉。","他年必藉相携力，蹇步犹能返故林。"],"title":"谢僧寄拄杖"}
