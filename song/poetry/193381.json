{"author":"蔡确","id":193381,"strains":["仄○平平平，平仄○仄平。","仄仄仄仄仄，平平仄○平。","平平仄仄平，平仄仄仄○。","仄仄平○仄，平平仄仄平。","仄仄仄平平，平平平仄平。","○仄仄平仄，○平仄平平。","○○仄平平，○仄平仄平。","平仄仄仄仄，仄仄仄○平。","仄平○平仄，○仄仄仄平。"],"paragraphs":["秉兴登兹亭，朱槛临曲洲。","俯仰一寓目，高风振衣裘。","新阳力尚微，冰雪浩未收。","出没林间翮，飞鸣各有求。","缅彼北山岑，翛翛云气游。","闻有两高士，茹芝卧岩幽。","长离在青冥，燕雀安得谋。","伊子世味薄，坐感岁且流。","愿言从之子，相与物外游。"],"title":"揽秀"}
