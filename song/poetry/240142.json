{"author":"周紫芝","id":240142,"strains":["平○仄平仄，仄仄仄平仄。","平平仄○仄，仄仄仄仄仄。","平平仄仄平，平仄仄仄仄。","仄平平仄平，平仄仄仄仄。","仄仄仄仄仄，仄○仄平仄。","○平○平平，○仄平○仄。","仄仄平仄平，仄仄○○仄。"],"paragraphs":["元和数才子，例指到元白。","香山诋中奄，进寸辄退尺。","元侯躐要涂，崔子实卵翼。","两公贤与愚，何啻白与黑。","二武有直气，诋评恣呵斥。","苍蝇从何来，污我盘中食。","想像怀昔人，抚几三叹息。"],"title":"食瓜二首  其二"}
