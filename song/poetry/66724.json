{"author":"楼钥","id":66724,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["同年紫陌再寻春，力主斯盟赖尹京。","山外斜阳湖外雪，夜来阴霭晓来晴。","平波滟滟新添绿，冻木欣欣欲向荣。","此日此身清洁甚，软红何苦太忙生。"],"title":"湖上次袁起岩安抚韵"}
