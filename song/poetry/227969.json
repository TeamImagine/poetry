{"author":"释德洪","id":227969,"strains":["仄仄平仄仄，平平平仄平。","仄平仄仄○，平平仄平平。","平平仄仄○，仄仄○○平。","平平仄仄仄，平平仄平○。","○平仄平平，平仄平仄平。","仄仄平仄仄，仄平仄平平。","平平平仄○，仄仄平平平。","平平仄○仄，平仄仄平平。","平仄仄平仄，仄○仄○仄。","平平平仄仄，○仄仄仄平。"],"paragraphs":["隐几群动寂，池塘浮夕光。","瓦沟急雨过，熏风满南堂。","飞萤忽点衣，小立闻荷香。","东南喜见月，微云复遮藏。","长哦颍皋诗，清语凉肺肠。","劲气终不屈，镆铘淬光芒。","高怀寰宇间，蠢蠢犇炎凉。","斯人古遗直，天质自温良。","兹夜发遐想，易亲复难忘。","归田无别意，难以枘入方。"],"title":"次韵夏夜"}
