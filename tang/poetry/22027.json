{"author":"许浑","id":22027,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平平仄平。"],"paragraphs":["白首从军未有名，近将孤剑到江城。","巴童戍久能番语，胡马调多解汉行。","对雪夜穷黄石略，望云秋计黑山程。","可怜身死家犹远，汴水东流无哭声。"],"title":"伤虞将军"}
