{"author":"赵璩","id":53025,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平平仄平。"],"paragraphs":["賸借红尘一日闲，有劳妙语彻幽关。","岂知隠几如南郭，也愧移文向北山。","有意清风怜我住，无心孤月伴君还。","三茅若问今消息，为报逍遥天地间。"],"title":"送张达道还山"}
