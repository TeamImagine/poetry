{"author":"项安世","id":53394,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["早知芳树不如归，底用青天接翅飞。","但了寝门安与否，更关城廓是和非。","预愁计日当还次，安得穷年只掩扉。","羡杀能诗西阁老，一庵依旧鬓毛稀。"],"title":"次韵乡人贺归"}
