{"author":"王之道","id":7580,"strains":["仄仄平平仄仄平，仄平平仄仄平平。","仄平仄仄平平仄，仄仄仄平平仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["坐觉青山忽上心，着鞭来欲故人寻。","万松未放孤云过，一饭共听幽鸟鸣。","莫厌崎岖穷野径，须怜料峭结春阴。","潜川耆旧如相问，千里长同月一襟。"],"title":"送懿上人持钵潜川"}
