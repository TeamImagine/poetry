{"author":"韩维","id":157620,"strains":["平平仄仄平，仄仄○平仄。","平○平仄平，仄仄仄仄仄。","平平仄平仄，平平平仄仄。","○仄平平平，仄平仄平仄。","平仄仄平仄，仄仄○仄仄。","平○平仄平，仄仄仄平仄。"],"paragraphs":["西湖十里波，渌静过新雨。","波间黄白花，缭乱不可数。","浮舟翳佳树，凉风生仰俯。","回顾红尘人，处身一何苦。","君子爱民物，在乐思及溥。","方期推所安，与众式歌舞。"],"title":"送勾谌太博通判颍州"}
