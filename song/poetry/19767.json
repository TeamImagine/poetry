{"author":"史浩","id":19767,"strains":["仄仄平仄平，仄仄仄○平。","○平仄仄仄，○仄仄仄平。","仄平平平平，仄仄○平平。","仄仄平平平，平仄仄仄平。","仄平○仄仄，仄平○平平。","仄○平仄平，仄仄平平平。","仄平仄仄仄，仄仄仄平平。","仄仄仄平仄，平仄仄平平。","平仄仄平仄，仄平仄平平。","仄仄仄仄平，仄平仄平平。","仄○仄仄仄，仄平平仄平。","平仄平仄仄，平仄仄仄平。","仄仄平仄仄，平仄平平平。","仄仄仄仄仄，仄平○仄平。","仄仄平○○，仄仄仄平平。","平平仄平仄，仄仄○平平。","仄仄平仄仄，仄○○平平。","平仄仄平仄，仄仄○平平。","仄○仄平仄，○仄仄○平。","仄仄仄平仄，平仄仄○平。","仄仄仄○仄，仄仄仄平平。","仄平仄仄仄，仄仄○平平。","○仄仄仄仄，平仄平仄平。","仄仄平平仄，仄仄仄仄平。","○仄仄仄仄，仄○仄仄平。","○仄仄仄平，平平平仄平。","○仄仄仄平，平平仄平平。","仄平○仄仄，仄仄平平平。","仄仄仄仄仄，平仄○平平。","仄仄仄平仄，平平平仄平。","○仄平仄平，仄仄仄平平。","平仄仄仄仄，仄仄仄平平。","仄仄仄○○，平仄平平平。","仄仄○仄仄，仄仄平平平。","仄仄平平仄，平平仄仄平。","仄○仄仄仄，平仄平平平。","○仄仄仄仄，○平仄仄平。","仄平仄仄仄，仄仄仄平平。","○仄仄仄仄，仄仄平平平。","平仄仄仄仄，仄仄仄平平。","平平仄○仄，仄仄仄平平。","仄仄仄平仄，平仄平平平。","○平仄平仄，仄仄○平平。","平平仄仄仄，仄平仄平平。"],"paragraphs":["女子年既笄，出适乃从夫。","从夫始曰妇，将以事舅姑。","舅姑生男儿，鼓舞更忻愉。","禀受胚胎成，身体洎发肤。","玩之如美玉，宝之如明珠。","觊其能立身，孝养勤朝晡。","岂知壮有室，却使失欢娱。","妇既恣狼戾，夫亦与之俱。","翁妪有憎恶，导夫起嗟吁。","叔妹有异胞，俾夫肆欺诬。","及其享富贵，却云夫自图。","珍异私帑积，赀产别籍拘。","不念翁与妪，生尔夫之躯。","不念叔与妹，尔夫当友于。","动辄生离间，岂不负心乎。","天殃或人祸，舍尔其谁诛。","我有为妇法，尔其听而孚。","凡事舅姑礼，与事亲无殊。","唯当辅君子，相勉以相须。","定省问安否，温凊视衣襦。","俎豆奉燕乐，几杖供扶持。","出因侍坐席，入则临庖厨。","亲意或欲与，承命惟所需。","不作曾元养，问有必曰无。","亲意所爱敬，率行不敢渝。","当以内则篇，终身为范模。","其有疾病时，忧惶问医巫。","不眠衣带敝，不食形容枯。","药饵必自试，宁敢离须臾。","以至复初后，吾身方得苏。","其有贫困时，四壁立家徒。","夫既日负米，不惮涉崎岖。","妇亦悯其劳，推食盈盘盂。","质贷如已尽，素手居穷途。","每务宽慈抱，何尝使向隅。","以其所以养，麤粝成甘腴。","亲怒我勿怨，亲肥我独臞。","忘饥日反哺，岂不见慈乌。","亲既感尔孝，祝尔多英雏。","佗日尔有妇，复与尔同符。","因知妇行孝，乃自立根株。","出尔反乎尔，曾不差锱铢。","当时奉翁妪，后效收桑榆。","时哉不可失，作诗劝踟蹰。"],"title":"童丱须知 舅姑篇"}
