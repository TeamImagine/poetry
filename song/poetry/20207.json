{"author":"陈长方","id":20207,"strains":["平平平平平，平平仄平平。","平平平仄平，仄仄平仄○。","仄平○平平，仄仄平平平。","○平仄平仄，仄仄仄仄平。","○○仄仄仄，仄仄仄仄平。","平平平仄○，仄仄○仄○。","仄仄仄平仄，平○仄仄平。"],"paragraphs":["公居吴淞滨，声名到童儿。","弓旌羔雁招，尚落沧海遗。","淡然如秋容，杳渺无津涯。","扁舟载西子，独此见子皮。","兼收及我辈，一视白与缁。","他年高士传，读者当见思。","不但首阳士，廉称百世师。"],"title":"文儒见和四诗钦叹高妙谨用韵为答卒章问讯汝霖幸呈似也  其二"}
