{"author":"韩维","id":157906,"strains":["平平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["丛头金菊层层闹，木末丹花艳艳红。","美景岁时暌寿斝，流光朝暮阅疏锺。","诗成洛社腾邮置，梦绕伊川捧杖从。","早晚安车来就第，樽前重奏喜相逢。"],"title":"次韵和相公九月八日所赐诗"}
