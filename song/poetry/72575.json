{"author":"曾丰","id":72575,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["转蓬分首入梅关，千里空余梦往还。","把酒无非酹明月，鸣弦不复鼓高山。","匆匆六载重携手，草草三杯一破颜。","相聚勿嫌宽数日，天于吾道意常悭。"],"title":"甲辰岁与涂汉英别己酉复相过遽告行固小留之"}
