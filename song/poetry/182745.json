{"author":"强至","id":182745,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["甲第衡门忆并开，笑谈无日不追陪。","绕栏共觅花时句，隔壁尝呼雪夜杯。","一别青云俱蹭蹬，相逢白首重徘徊。","炎天卧病还同巷，早晚欣闻步屧来。"],"title":"漫呈盛任道监薄"}
