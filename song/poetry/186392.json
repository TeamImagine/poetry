{"author":"吕陶","id":186392,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["乘闲极望兴悠哉，远眼宜于此处开。","危磴直穿修竹径，虚窗深占白云堆。","江湖有景侵平野，栋宇何年倚巨材。","自是登髙乃能赋，谁嗟古往与今来。"],"title":"登兜率寺阁次薛道祖韵"}
