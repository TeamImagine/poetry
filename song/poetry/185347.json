{"author":"徐积","id":185347,"strains":["仄仄平平平仄仄，平仄平平平仄仄。","平平○仄平平○，平平仄仄平平平。","平平平仄平平○，平平仄仄平平平。","平平平仄仄仄仄，平平平仄平平仄。","平平平仄仄平平，仄平仄平平仄仄。","平平仄仄平平○，仄平平平仄平仄。","仄平平仄平平仄，仄平平仄平平○。","○仄平平平仄平，仄仄平仄○平仄。","平平仄仄平平平，平仄仄仄平平平。","平平仄仄平仄平，○平○仄平仄平。","仄仄仄○平仄仄，平仄平平仄平仄。","平平仄仄○平平，平仄平平仄○仄。"],"paragraphs":["我是蓬莱山上客，为管春风归不得。","今年更是春来迟，江南未寄梅花枝。","探春童子青霞衣，时时去上青云梯。","春风消息苦不远，瑶台瑶水冰霜浅。","蟠桃花在海东边，此花不烦春一点。","东风日夜来人间，到时先催草根软。","大都红紫心先动，小桃先觉枝头重。","更有纤纤杨柳枝，路傍先得行人弄。","诗翁自爱蟠桃花，鸾鹤不在无云车。","城南夜半无酒家，和冰和雪吞月华。","有客笑中携剑去，偷得银瓶与肥羜。","诗公两眼看浮云，为管春风不回顾。"],"title":"管春风"}
