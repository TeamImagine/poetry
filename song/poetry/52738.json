{"author":"李洪","id":52738,"strains":["平平仄仄仄平平，仄仄平平仄仄平。","仄仄平平平仄仄，平平仄仄平平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["寻梅试欲向江津，冷蕊商量效小颦。","洗雨梳风无那瘦，巡檐索笑为谁春。","西湖苦忆微吟老，庾岭偏愁折寄人。","知有清诗似何逊，可能嚼蜡对横陈。"],"title":"欲探梅西山简元量"}
