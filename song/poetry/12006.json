{"author":"胡寅","id":12006,"strains":["平平仄仄仄平平，仄仄平平仄仄平。","平仄平平仄平仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["骚人空自怨兰椒，更遣招辞叹远遥。","争似夷齐饱薇蕨，每同嵇阮醉觚瓢。","清歌窈眇成珠贯，仙步虚徐按玉条。","最忆向来携手处，云平溪树水平桥。"],"title":"过明田寺会杨李二生于碧玉三首  其二"}
