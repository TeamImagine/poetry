{"author":"程俱","id":235655,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。","平平平仄平平仄，仄仄平平仄仄平。"],"paragraphs":["列宿罗胸妙补天，巨鳌峰顶号耆年。","致君旧拟唐虞上，去国徒惊岁月迁。","梦笔丝纶建瓴下，憩棠膏泽置邮传。","平生倾倒燕台意，可使英豪慕执鞭。"],"title":"酬叶翰林喜某除官东观  其二"}
