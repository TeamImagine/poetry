{"author":"宋祁","id":24149,"strains":["仄仄○平○，平平平仄平。","平平仄平仄，仄仄仄平平。","仄仄平平仄，平平仄仄平。","平平仄平仄，平仄仄平○。","仄仄平○仄，平平仄仄平。","仄平平仄仄，平仄○平平。","仄仄仄平仄，○平仄仄平。","平平仄仄仄，平仄仄○平。","仄仄平平仄，平平仄仄平。","○平○仄仄，仄仄仄仄○。","仄仄平○仄，平平仄仄平。","仄○平仄仄，平仄仄平平。","○仄○平仄，○平○仄○。","平平仄平仄，仄仄仄平平。","仄仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。","仄平仄平仄，仄仄仄○平。","仄仄平平仄，○平仄仄平。","仄平平仄○，仄仄仄平平。","仄仄平平仄，平○仄仄平。","仄○平仄仄，平○仄平平。","仄仄平平仄，平平仄仄○。","仄平平仄仄，平仄仄平平。","仄仄平平仄，平平平仄○。","平○仄平仄，平仄仄○平。","平仄平平仄，平平仄仄平。","仄○平仄仄，仄仄仄平平。"],"paragraphs":["久玷三云从，仍叨千石荣。","羸躯付多病，怯计会无成。","出守非严助，何年召郤萌。","风摧向阳藿，霜变度江橙。","画阁勤听讼，春畴力劝耕。","遂惭循吏术，姑促县官征。","害马直宜去，劳鱼实恐赪。","人心久忘战，朝议近论兵。","戍锁关南数，边烽陇右明。","将机犹嚄唶，贼胆尚纵横。","说士争操牍，谋臣屈请缨。","已闻疲转粟，安得但婴城。","且许和戎利，重寻挠酒盟。","安危系公等，指授尽时英。","幸有千金募，须容八阵精。","待衰曹刿鼓，长揖亚夫营。","刷愤宜修德，时巡况作京。","矢方射嶓冢，力欲斩长鲸。","宪纸言常屡，王涂日以清。","悉心前席重，直指佞人惊。","仗下霜余凛，班回佩倚鸣。","早调黄铉鼎，催献恶枭羹。","顾我罹飞语，于兹类倒行。","鬼神惭贾谊，唇舌避君卿。","直道今寥落，狂辞先猥并。","椎如莫邪钝，伥若小冠盲。","秦俗矜车甲，周诗赋旆旌。","会当濡橐笔，企咏二边平。"],"title":"感事寄子明中丞"}
