{"author":"陈著","id":139512,"strains":["仄仄平平仄仄平，仄平仄仄仄平平。","平平平仄仄平仄，平仄平平平仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["二十年来一见悭，好风吹到小丹山。","心交融畅醒如醉，诗话绸缪忙亦闲。","邨况非今非古处，花时半雨半晴间。","君今更欲寻僧去，知有吟边债未还。"],"title":"山甫用前韵留别因又次韵送行"}
