{"author":"范祖禹","id":200843,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["瑶池真气降东莱，营室新临渭北开。","载见辟王遐迩至，思齐任姒肃雝来。","龙胡尚泣遗弓剑，燧火俄惊变柳槐。","谁识九重宵旰意，中天云汉望昭回。"],"title":"和子开从驾朝谒景灵宫二首  其二"}
