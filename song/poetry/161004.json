{"author":"戴表元","id":161004,"strains":["平平○平平，仄仄仄仄○。","仄○仄平仄，平仄平平平。","平平平仄仄，仄平仄平仄。","仄仄平○平，平仄平仄仄。","○平仄平平，仄仄平平平。","仄仄平平平，平平仄平平。","平平仄仄仄，平平仄平仄。","○仄平平平，平平平○仄。"],"paragraphs":["春风吹愁端，散漫不可收。","不如古溪水，祇望乡江流。","新花红烁烁，旧花满山白。","昔日金张门，狼藉余废宅。","回头语春风，莫向新花丛。","我见朱颜人，多金亦成翁。","多金不足惜，丹砂亦无益。","更种明年花，春风多相识。"],"title":"春风"}
