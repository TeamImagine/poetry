{"author":"晁补之","id":214629,"strains":["平仄平平仄仄平，平仄仄仄仄平平。","平平仄仄平平仄，平仄平平仄仄平。","平仄平平仄仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["丹碧沉沉虎豹闲，松幢引度九重关。","人间未觉浑无路，天上还惊更有山。","瑶草红泉供挹酌，金风白露送跻攀。","良游自叹平生误，便作归来鬓已斑。"],"title":"庐山"}
