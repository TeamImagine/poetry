{"author":"张籍","id":13569,"strains":["仄仄平平平仄平，仄平平仄仄平平。","仄仄仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["越地缯纱纹样新，远封来寄学曹人。","便令裁制为时服，顿觉光荣上病身。","应念此官同弃置，独能相贺更殷勤。","三千里外无由见，海上东风又一春。"],"title":"酬浙东元尚书见寄绫素"}
