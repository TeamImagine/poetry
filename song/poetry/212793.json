{"author":"李复","id":212793,"strains":["仄平仄平平平平，平平平仄仄平平。","平平仄仄仄仄仄，仄仄平仄仄仄平。","平平平平仄仄○，平仄仄平平平平。","仄平仄仄仄仄仄，仄仄仄仄平平○。"],"paragraphs":["我居杜陵君淮东，平生南北马牛风。","云山一日邂逅见，草木千里臭味同。","今朝归心逐社燕，他日付书随春鸿。","不堪立马向日暮，索莫酒散秋堂空。"],"title":"送张景纯"}
