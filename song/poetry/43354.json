{"author":"范成大","id":43354,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。","平仄仄仄平平仄，仄仄平平平仄平。"],"paragraphs":["赤日才低又火云，巷南街北断知闻。","荷风拂簟昭苏我，竹月筛窗慰藉君。","避暑无奇那避谤，能觞便了莫能文。","浮湛放荡从今始，悔把长裾强沐薰。"],"title":"次韵耿时举苦热"}
