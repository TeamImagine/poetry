{"author":"沈与求","id":250367,"strains":["平平仄平平，平平仄平平。","仄○仄平仄，平○平仄平。","平平仄平仄，仄仄平○平。","仄仄平仄仄，平平仄○平。","仄仄仄仄仄，仄平仄○平。"],"paragraphs":["幽人卧南窗，支床伏穹龟。","白堕意冥契，黄庭心暗追。","身闲有余适，国病何当医。","此事姑弃置，溪光挂屏帷。","顾影或自笑，问言子从谁。"],"title":"郑维心用张仲宗韵见赠复次其韵奉酬  其一"}
