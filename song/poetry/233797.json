{"author":"王安中","id":233797,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["金节经过玉帐开，初筵风雨烛花摧。","鳯凰池外浓云合，獬豸冠前爽气来。","已洗郊原秋淡荡，不妨星月夜昭回。","拾遗说尹村村到，盛看丰年社酒杯。"],"title":"次韵和梁才甫与曾叔夏喜雨"}
