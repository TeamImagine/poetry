{"author":"林希逸","id":119476,"strains":["平平平仄平平仄，平仄平平仄平平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["于鱼于蚁皆非计，为马为牛一任呼。","文字要须心自肯，功名只怕命元无。","痴人底信高僧黠，俗士从嗤我辈迂。","老作凡夫差了事，得闲不厌弄心珠。"],"title":"遣兴"}
