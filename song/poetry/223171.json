{"author":"李新","id":223171,"strains":["平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["无心不自任公子，手引龙鱼敌万钧。","瓦解弟兄惊坠甑，块居烟雨胜流人。","非关钓誉虽攘臂，未欲垂言却卷纶。","更与甄陶一坏土，铃斋相伴岂无因。"],"title":"磁钓翁  其二"}
