{"author":"姜特立","id":31595,"strains":["仄仄仄仄仄平平，仄○平平仄仄平。","仄仄仄平仄仄○，平平仄仄仄○○。","仄平仄仄平平仄，○○○○仄仄平。","平仄平平仄○仄，平平仄仄仄平平。"],"paragraphs":["便便满腹贮诗书，狗监何人荐子虚。","半世一官供偃蹇，群公极力藉吹嘘。","莫辞去佐芙蓉幕，犹胜闲乘觳觫车。","文雅风流府中望，它时合在玉堂居。"],"title":"送徐抚干二首  其一"}
