{"author":"郭印","id":250092,"strains":["仄平平仄仄平平，平仄平平仄仄平。","平仄仄平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄仄平。"],"paragraphs":["送春仍恨酒杯干，今夕休眠到漏残。","歌舞纵无供笑语，宾朋犹有近门阑。","伤心已讶千林绿，转眼还看万叶丹。","节去节来君莫问，诗盟从此勿令寒。"],"title":"次韵时升春尽之作"}
