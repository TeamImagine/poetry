{"author":"张说","id":34566,"strains":["仄仄平平仄，○○平平仄。","平仄平仄○，平平仄○仄。","仄平平平仄，平仄仄平仄。","平仄仄平平，平平仄平仄。","平平仄平仄，仄仄○平仄。","仄仄仄平平，平平平仄仄。","平平仄○仄，仄平仄平仄。","○平仄○仄，仄仄平平仄。","仄仄平仄○，？平仄平仄。"],"paragraphs":["眇眇葭萌道，苍苍褒斜谷。","烟壑争晦深，云山共重复。","古来风尘子，同眩望乡目。","芸阁有儒生，轺车倦驰逐。","青春客岷岭，白露摇江服。","岁月镇羁孤，山川俄反复。","鱼游恋深水，鸟迁恋乔木。","如何别亲爱，坐去文章国。","蟋蟀鸣户庭，蟏蛸网琴筑。"],"title":"再使蜀道"}
