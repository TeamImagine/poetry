{"author":"杜牧","id":21433,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["碧溪留我武关东，一笑怀王迹自穷。","郑袖娇娆酣似醉，屈原憔悴去如蓬。","山墙谷堑依然在，弱吐强吞尽已空。","今日圣神家四海，戌旗长卷夕阳中。"],"title":"题武关"}
