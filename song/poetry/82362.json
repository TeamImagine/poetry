{"author":"孙应时","id":82362,"strains":["平仄平平仄仄平，平平平仄仄平平。","平平仄仄仄平仄，平仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["闽岭淮堧忆细侯，更烦东作谢公州。","清规已出百城上，仁气便销千里愁。","好去彩衣娱寿斚，归来紫橐奉宸旒。","马前雁荡风烟里，几许新诗答素秋。"],"title":"送赵舜臣知温州"}
