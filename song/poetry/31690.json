{"author":"姜特立","id":31690,"strains":["仄平仄仄仄，○仄平平平。","平平仄○平，仄仄仄平平。","○平仄仄○，仄○平仄平。","平仄仄仄仄，○仄仄仄平。","仄○仄仄仄，仄仄平仄平。","仄仄仄平仄，平平平仄平。","仄仄平仄平，仄仄仄○平。","仄平平平仄，仄仄平仄平。","平仄仄平仄，仄平仄平平。","平仄仄仄平，仄仄仄仄○。","仄仄仄仄仄，仄平仄平平。","仄仄仄平平，平仄平平平。","仄仄○仄仄，仄仄仄○平。"],"paragraphs":["谢公有雅志，颇爱东山游。","坡仙得其心，妙语寄清讴。","苍生事未了，已了还即休。","彭泽小邑宰，其事固不侔。","等闲一墨组，未死谁肯投。","况此大功业，声名天壤流。","始末终不渝，盛事古鲜俦。","信知山林乐，不贵公与侯。","岩壑有廊庙，搢绅或戈矛。","而况此老躯，日月不少留。","汲汲尚不足，岂容复悠悠。","揭榜慕前贤，驽马睎骅骝。","死者如可作，把酒起相酬。"],"title":"山园四咏 雅志堂"}
