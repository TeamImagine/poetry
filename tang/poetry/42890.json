{"author":"水神","id":42890,"strains":["○仄平仄仄，仄平平平平。","平平仄○仄，仄仄平平○。","平平仄平平，平平仄平平。","平平仄平仄，仄仄平平○。","仄平仄○平，平仄平平平。","平平平平○，仄仄平仄○。","仄仄平仄平，平平仄平平。","○平平仄仄，仄仄平平平。","平○平仄○，仄仄平平平。","仄平仄平仄，○仄平平平。","平仄平平平，仄仄平平平。","平平平○仄，仄仄仄仄平。","仄平仄仄平，仄仄平平平。","平平平仄仄，仄仄平○仄。"],"paragraphs":["行殿秋未晚，水宫风初凉。","谁言此中夜，得接朝宗行。","灵鼍振冬冬，神龙耀煌煌。","红楼压波起，翠幄连云张。","玉箫冷吟秋，瑶瑟清含商。","贤臻江湖叟，贵列川渎王。","谅予衰俗人，无能振颓纲。","分辞皆乱世，乐寐蛟螭乡。","栖迟幽岛间，几见波成桑。","尔来尽流俗，难与倾壶觞。","今日登华筵，稍觉神扬扬。","方欢沧浪侣，遽恐白日光。","海人瑞锦前，岂敢言文章。","聊歌灵境会，此会诚难忘。"],"title":"霅溪夜宴诗 十"}
