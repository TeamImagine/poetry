{"author":"李龏","id":120631,"strains":["仄仄仄仄仄，仄仄平仄平。","平平仄平仄，仄仄○平平。","平平○仄仄仄仄，仄仄○平○平仄。","仄平○仄○仄平，平平仄平仄平仄。","仄仄仄平平，仄平○仄平。","平平○仄仄，平仄仄平平。","仄平○平仄○仄，平平平仄仄仄平。","仄平仄仄仄平仄，仄平仄仄○仄平。","○平平仄平仄仄，仄○平平仄○仄。"],"paragraphs":["日月出又没，贵贱同一尘。","求荣不求辱，利欲相纷纶。","鲸鱼张鬣海水沸，拟学长生更容易。","不知中有长恨端，秦亡祖龙失天地。","野草白根肥，凤雏长忍饥。","人生过五十，何用假光辉。","四时相催节回换，乌头虽黑有白时。","一尊绿酒绿于染，有歌有舞闻早为。","庭前芳树朝夕改，可叹年光不相待。"],"title":"短歌行"}
