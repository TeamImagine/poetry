{"author":"刘弇","id":209367,"strains":["仄平平仄平，仄平仄平平。","仄平平仄仄，平仄仄仄平。","平平仄仄平，仄仄平平平。","仄仄仄仄平，平平仄仄平。","仄平仄平仄，平仄仄仄平。","仄平仄仄仄，仄仄仄仄平。"],"paragraphs":["快牛为犊时，数能破人车。","𫘝𫘨生七日，超母每有余。","经奇本自天，岂直循斯须。","里社有病樗，黔南有駮馿。","一生便凡散，嗤彼众所俱。","下愚与上智，此理信不诬。"],"title":"感寓二十首  其一九"}
