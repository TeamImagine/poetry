{"author":"邹浩","id":222475,"strains":["仄平平仄仄平平，仄仄平平平仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。","仄仄仄平仄平仄，仄平平仄仄平平。"],"paragraphs":["问碑碑已化为尘，却得同生庚子人。","聊把此心论此事，颇疑前日是前身。","云间岣嵝峰回礼，庭下娑罗花献春。","更欲纵横见端的，夜来飞雨洗金轮。"],"title":"示法轮长老景齐"}
