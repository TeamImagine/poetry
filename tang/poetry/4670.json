{"author":"元结","id":4670,"strains":["仄仄平仄平，平平仄仄平。","平平仄○仄，仄仄○平平。","仄仄仄平○，仄仄○仄平。","仄平平仄仄，仄仄○平平。","平平仄平仄，平平仄平平。","平仄仄仄平，平平平仄平。","仄仄仄平仄，仄平仄仄平。","仄平○○仄，仄仄○仄平。","平仄○仄仄，仄平○仄○。","平平仄平仄，仄仄平仄平。","○仄仄平仄，仄平仄仄平。","○平仄平仄，平仄平平平。"],"paragraphs":["昔岁逢太平，山林二十年。","泉源在庭户，洞壑当门前。","井税有常期，日[晏]犹得眠。","忽然遭世变，数岁亲戎旃。","今来典斯郡，山夷又纷然。","城小贼不屠，人贫伤可怜。","是以陷邻境，此州独见全。","使臣将王命，岂不如贼焉。","今彼徴敛者，迫之如火煎。","谁能绝人命，以作时世贤。","思欲委符节，引竿自刺船。","将家就鱼麦，归老江湖边。"],"title":"贼退示官吏"}
