{"author":"李白","id":56085,"strains":["平平○平仄，仄仄平平仄。","仄仄平平平，○平仄○仄。","仄平仄平仄，平仄仄平仄。","仄平平仄○，平仄仄平仄。","仄仄平平平，仄平仄平平。","平平仄仄仄，○仄平平平。","平仄仄平仄，平平平仄平。","平平仄平仄，仄仄平平平。","平仄仄平仄，平○仄○平。","平平仄仄仄，○仄仄平平。","仄仄平仄仄，平平平仄平。","平平仄○○，仄仄平平平。"],"paragraphs":["岑公相门子，雅望归安石。","奕世皆夔龙，中台竟三拆。","至人达机兆，高揖九州伯。","奈何天地间，而作隐沦客。","贵道能全真，潜辉卧幽邻。","探元入窅默，观化游无垠。","光武有天下，严陵为故人。","虽登洛阳殿，不屈巢由身。","余亦谢明主，今称偃蹇臣。","登高览万古，思与广成邻。","蹈海宁受赏，还山非问津。","西来一摇扇，共拂元规尘。"],"title":"送岑征君归鸣皋山"}
