{"author":"白居易","id":17310,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["闲泊池舟静掩扉，老身慵出客来稀。","愁应暮雨留教住，春被残莺唤遣归。","揭瓮偷尝新熟酒，开箱试着旧生衣。","冬裘夏葛相催促，垂老光阴速似飞。"],"title":"闲居春尽"}
