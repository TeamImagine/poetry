{"author":"陈深","id":167435,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["华髪萧萧两鬓秋，醉眠花竹旧风流。","天心桥畔行将老，地肺山中隠去休。","半岭白云容可玩，一庵明月尚空留。","西风趣赴方台约，岩下遥看二老游。"],"title":"送刘梅溪游句曲"}
