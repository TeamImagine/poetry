{"author":"陆游","id":34444,"strains":["平仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["安命知天更不疑，幽居最爱早寒时。","手中书堕初酣枕，窗下灯残正剧碁。","鲜鲫每从溪女买，香菰时就钓船炊。","山阴清绝君须记，雪里骑驴未办诗。"],"title":"幽居书事二首  其二"}
