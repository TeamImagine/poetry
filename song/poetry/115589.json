{"author":"刘克庄","id":115589,"strains":["平仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["牛屋方将同扣角，渔矶亦拟共披蓑。","即今耆旧多凋谢，从古文章要琢磨。","一老少曾闻正始，六人五已相元和。","白头赖有溪翁伴，颇怪高轩不我过。"],"title":"竹溪间道至水南不入城而返小诗问讯"}
