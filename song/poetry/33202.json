{"author":"陆游","id":33202,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄平平平仄仄平。"],"paragraphs":["一日篮舆十过溪，丹茰黄菊及佳时。","端居恐作他年恨，聨辔聊成此段奇。","侧磴下临重涧黑，乱云高出一峰危。","何时关辅烟尘静，太华山头更卜期。"],"title":"次韵周辅雾中作"}
