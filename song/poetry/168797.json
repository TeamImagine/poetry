{"author":"文同","id":168797,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["斤斧从来到此稀，为撩疏密绕藩篱。","已繁不用饶新笋，纵碍何妨惜旧枝。","风外清音闻曲阁，月中寒影下方池。","想公日在琅玕径，正是棠阴讼少时。"],"title":"和吴龙图韵五首 洗竹"}
