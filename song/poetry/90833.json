{"author":"韩琦","id":90833,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄仄平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["出却千山与万山，坦途由引达乡关。","边垂未减宵衣念，闾里徒矜昼锦还。","忧国敢忘经日虑，治身能得几时闲。","遥知上冢光荣处，只在州城一舍间。"],"title":"至昭德"}
