{"author":"邹浩","id":220971,"strains":["仄平平仄仄仄平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["故人知我久忘情，不假苞苴远寄诚。","金范晬容窥往制，丝传流水得遗声。","邻鸡破晓炉边静，霜月储清席上横。","香散曲终谁会意，与君相望一高城。"],"title":"谢马叔宝惠佛像琴弦"}
