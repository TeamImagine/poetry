{"author":"释延寿","id":136,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["退迹何人继昔贤，凡途终是事谋先。","只知竞逐浮云富，谁解惊嗟逝水年。","寒影半疏霜后树，秋声千点雨中禅。","千般不更经营得，一榻无余任自然。"],"title":"山居诗  其五五"}
