{"author":"姚勉","id":140651,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["又是东风柳絮时，催春尚喜杜鹃迟。","雨晴蔓绿侵高木，风定残红阁旧枝。","眼底好山娱意思，耳边幽鸟话心期。","云居见说郊行乐，不得骑馿背锦随。"],"title":"次韵诸友游云居  其一"}
