{"author":"方回","id":148117,"strains":["仄平仄仄平，平仄仄仄仄。","仄平平仄仄，仄○平平仄。","○平仄平平，平仄仄平仄。","平平仄平平，仄仄平平仄。","仄仄平平平，平平仄仄仄。","○平仄仄平，平仄仄○仄。","平平平仄○，仄仄仄平仄。","仄仄仄平仄，仄仄平仄仄。","仄平○仄仄，仄仄仄仄仄。"],"paragraphs":["渴心望古人，无井可不凿。","但勤驽马驾，定胜屠门嚼。","长怀谪仙翁，英爽谢冥漠。","兹山肯神游，曷日旌{旗斤=童}落。","惚恍琴高鱼，飘摇子晋鹤。","空余泣鬼诗，光焰耿如昨。","升天人有分，换骨岂无药。","舐鼎化鸡犬，此语君勿噱。","读书三万卷，太白亦可学。"],"title":"次韵汪以南闲居漫吟十首  其二"}
