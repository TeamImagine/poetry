{"author":"蔡薿","id":226086,"strains":["仄平平仄仄平平，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["布衣初喜得相从，淡薄情怀老更同。","春酒杯盘花烂漫，夜堂灯火雪冥蒙。","家传辞藻喧时誉，地近乡枌识土风。","早晚汉庭褒一鹗，待看霜翮上秋空。"],"title":"送宋朝请倅邢州"}
