{"author":"陈傅良","id":65815,"strains":["平平仄平仄，仄仄平平平。","平平平仄仄，○平仄○平。","平平仄仄仄，仄仄仄仄平。","○○仄平仄，仄仄平平平。","仄仄仄平仄，仄仄平平平。","仄平仄仄平，仄仄平仄平。","仄○平平平，仄仄仄仄仄。","平平平仄平，仄仄仄仄平。","仄仄平平平，平平仄平平。","平平平仄仄，仄仄平平平。","仄平仄平○，仄仄仄仄○。","仄仄平仄仄，仄平仄平平。","仄仄平平平，平仄仄仄平。","平○仄仄平，○○仄平平。"],"paragraphs":["言诗必南雅，自郐吾无讥。","嗟余生已晚，观人以观诗。","人情日变化，往事十九非。","相从饰边幅，欲语怀衔羁。","久不见官寺，下与家人夷。","渡江六十年，得此心目疑。","早从诸公游，晚佐一郡治。","居尝陈谊高，动与作吏违。","大白浮朋簪，单车款民扉。","多文虽素履，用拙真良规。","二年意绸缪，一别事渺弥。","有酒公不饮，赠言我何裨。","穆穆清朝班，佥曰尚德宜。","何妨著此翁，衣冠皓须眉。"],"title":"送谢倅景英赴阙"}
