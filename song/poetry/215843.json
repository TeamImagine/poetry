{"author":"张耒","id":215843,"strains":["仄仄平平仄，仄平仄平平。","平平仄仄仄，平仄仄平平。","平平仄仄仄，平仄仄平平。","平仄平仄平，平平平仄平。","仄平平仄仄，平平平仄平。"],"paragraphs":["种树东檐下，雨来发幽姿。","微阳动九地，光彩变新枝。","荣衰一以异，枯槁易神奇。","消息天使然，人工徒尔为。","杜门沽酒饮，高悬吾马羁。"],"title":"次韵渊明饮酒诗  其八"}
