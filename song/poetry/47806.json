{"author":"杨万里","id":47806,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","仄平仄仄仄仄仄，仄仄平平平仄平。","仄仄平平平仄仄，仄平仄仄仄平平。"],"paragraphs":["前星炳焕领孙星，环拱中天日两轮。","四叶重光同圣世，千秋佳节近生辰。","本支秀茂旦复旦，典学熙明新又新。","喜入威颜天一笑，寿觞分赐一枝椿。"],"title":"贺皇孙平阳郡王十月十九日生辰"}
