{"author":"项安世","id":54301,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["明日君开祝寿场，今朝臣捧寿亲觞。","愿亲有俾昌而大，与国无穷禄尔康。","台上菊迟今始绽，堂前桂晚后弥芳。","仙翁作计深长在，待看孙曾笏满床。"],"title":"大人生日  其一"}
