{"author":"赵嘏","id":24344,"strains":["平仄平平仄仄平，平平平仄仄平平。","平平仄仄仄平仄，平仄仄平平仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["曾向雷塘寄掩扉，荀家灯火有余辉。","关河日暮望空极，杨柳渡头人独归。","隋苑荒台风袅袅，灞陵残雨梦依依。","今年春色还相悮，为我江边谢钓矶。"],"title":"送卢缄归扬州"}
