{"author":"韩琮","id":25374,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["赵国林亭二百年，绿苔如毯葛如烟。","闲期竹色摇霜看，醉惜松声枕月眠。","出树圭峰寒压坐，入篱沙濑碧流天。","明知富贵非身物，莫为金章堕地仙。"],"title":"题圭峰下长孙家林亭"}
