{"author":"方回","id":148274,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["风入松词万口传，翻成余恨寄湖烟。","难寻旧梦花阴地，剩放新愁雪意天。","战罢闲堤眠老马，宴稀荒港泊空船。","此心拟欲为僧去，政恐袈裟未惯穿。"],"title":"涌金门城望五首  其五"}
