{"author":"郭祥正","id":191808,"strains":["仄平仄仄仄平，仄仄平平。","平平仄平仄，仄仄仄平平。","仄仄平平仄仄，平平仄仄仄平。","仄仄平平仄仄，仄平平仄平平。","○○○仄平，○仄仄○平。","仄平仄仄○平仄，仄仄平平平仄平。","？平平平仄平平，仄平仄仄平仄平。","仄平仄仄平平○，仄仄平仄○平平。","平平仄仄平平平，○仄仄仄平仄平。","仄仄平平平仄平，○仄仄平平仄平。","仄仄○仄平平平，仄平平，○仄仄，仄仄平平仄平仄。"],"paragraphs":["乐全有水一池，有竹千竿。","池通两潮信，密竹四时寒。","引子黄鹂弄语，探鱼碧鸟忘还。","复有佳宾命酌，水晶交错觥船。","空中闻玉箫，王母想乘鸾。","问君不醉当何适，百岁忧愁今夕欢。","嫦娥痴姑理冰盘，绛龙蜡泪痴不干。","孰知大海腾波澜，自有人世藏仙源。","刘公八十精神全，留子造古风义全。","蔡阮名家文学全，王氏世医阴骘全。","兀兀浪士天机全，乐全乎，且饮酒，独醒怀沙亦何有。"],"title":"漳南王园乐全亭席上呈同游诸君坐客刘公曰有水一池有竹千竿可以赋诗浪士勇起索笔即其言缀成长调文不加点"}
