{"author":"李新","id":222986,"strains":["仄仄仄平○仄仄，仄平仄仄平仄仄。","平平平仄仄平平，平仄○平平仄仄。","仄平仄平○仄仄，仄仄平平平仄仄。","仄平仄平仄仄平，平仄平平仄平仄。","？平仄仄平平○，仄仄○平○仄仄。","仄仄平○平仄仄，仄仄仄平平仄仄。"],"paragraphs":["五府辟书如啮铁，八关炙手能令热。","山梅何苦要先春，清艳更多终欠叶。","贵游结懽过美酒，不问贤愚皆可口。","秕糠簸扬在米前，鸡口差池落牛后。","迺翁活计真么么，欲挂冠缨犹未果。","一岁山行今解火，百巧百穷无似我。"],"title":"岁尽行县归示时雨"}
