{"author":"刘攽","id":183230,"strains":["仄平平仄仄平平，仄平○仄平平平。","○平仄仄平平○，○平仄仄平仄平。","平平○平平仄○，仄○平仄平仄平。","平平仄平仄仄仄，仄平平平○○平。","平平平仄平平平，仄平仄仄仄平平。","○○○仄仄○仄，平平仄仄平平平。"],"paragraphs":["颍川阳翟赵邯郸，大衢如砥车班班。","重装富贵名游间，轻纨宝玉高若山。","关西王孙龙虎驱，此中奇货奇可居。","千金入秦藉短策，立谈须臾分王符。","华阳松柏成高丘，寿陵蔓草令人愁。","沈沈相府士如市，山东供事河南侯。"],"title":"阳翟贾人歌"}
