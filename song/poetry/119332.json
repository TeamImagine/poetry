{"author":"林希逸","id":119332,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["野客相过坐马鞯，论谈大半是农田。","生惭弧矢为男子，老脱簪裳似散仙。","锦卷新词歌永日，茅檐小酌胜常年。","痴因好佛蒙嗤诮，更敢夸张灵运前。"],"title":"再和前韵谢后村惠生日词  其一"}
