{"author":"杜牧","id":21259,"strains":["平平仄仄平，平平仄○仄。","平仄仄○平，○仄○平平。","平平仄仄仄，平平仄仄仄。","平平仄仄○，平仄平仄仄。","平平仄平仄，仄仄仄○仄。","平平仄平仄，仄仄平仄仄。","仄仄平仄仄，平平仄平仄。","○仄仄仄平，平平○平仄。"],"paragraphs":["南朝谢眺城，东吴最深处。","亡国去如鸿，遗寺藏烟坞。","楼飞九十尺，廊环四百柱。","高高下下中，风绕松桂树。","青苔照朱阁，白鸟两相语。","溪声入僧梦，月色晖粉堵。","阅景无旦夕，凭阑有今古。","留我酒一樽，前山看春雨。"],"title":"题宣州开元寺"}
