{"author":"刘克庄","id":114384,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["铃斋教令得民和，月色今宵十倍多。","节物人家俱插柳，霁华田舍可鞭禾。","坐中客醉僛僛舞，陌上花开缓缓歌。","老子尚堪牵率在，夜归已有木鱼过。"],"title":"又和宋侯三首  其二"}
