{"author":"彭汝砺","id":201488,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["岂有微功答谬恩，尚思荣禄慰慈颜。","心诚似水知宗海，事责如蚊欲负山。","资性仅同中以下，行能未及二之间。","木桃每屈言为赠，祇恐琼瑶未足还。"],"title":"和范学士韵  其六"}
