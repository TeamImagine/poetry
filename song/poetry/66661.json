{"author":"楼钥","id":66661,"strains":["平平仄仄仄平平，仄仄平平仄仄平。","仄仄仄平平平仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["扪萝历栈上层峰，寖觉芒鞋踏半空。","七窍几时开浑沌，八窗无处不玲珑。","已欣古洞容身过，直恐丹丘有路通。","俯视人间懒归去，拂衣径欲御天风。"],"title":"天童玲珑岩"}
