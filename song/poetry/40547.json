{"author":"陆游","id":40547,"strains":["仄仄平平仄，平平仄仄平。","仄平平○仄，仄仄仄平平。","仄○平平仄，平平仄仄平。","仄平平仄仄，平仄平平平。","仄仄平○仄，平平仄仄平。","平平平仄仄，平仄仄平平。","平仄平平仄，平○仄仄平。","○平仄平仄，仄仄仄平平。"],"paragraphs":["齿耄婴新疾，才衰减旧名。","短筇扶蹇步，小院惬幽情。","卜叟言灾退，医翁贺脉平。","饭香炊{禾罢}{禾亚}，羹美馣芜菁。","菊颖寒犹小，枫林晓渐頳。","清诗披客贽，佳著指僧枰。","家塾灯前课，村陂雨外耕。","从今尚何事，赖此遣浮生。"],"title":"养疾"}
