{"author":"王维","id":45818,"strains":["仄仄平仄仄，平平仄平仄。","平仄○仄平，仄平○仄仄。","平平仄仄仄，仄仄○平仄。","仄仄平仄○，平平仄○仄。","平○仄平仄，仄仄平平仄。","仄平平仄○，仄仄平平仄。","平仄平平仄，仄平仄平仄。","平仄平平平，平平仄平仄。"],"paragraphs":["凤扆朝碧落，龙图耀金镜。","维岳降二臣，戴天临万姓。","山川八校满，井邑三农竟。","比屋皆可封，谁家不相庆。","林疏远村出，野旷寒山静。","帝城云里深，渭水天边映。","佳气含风景，颂声溢歌咏。","端拱能任贤，弥彰圣君圣。"],"title":"奉和圣制登降圣观与宰臣等同望应制"}
