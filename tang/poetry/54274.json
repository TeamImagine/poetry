{"author":"储光羲","id":54274,"strains":["仄平仄平仄，平仄平○平。","仄仄仄平仄，○平○○平。","仄平仄平仄，○仄仄平平。","仄仄平平仄，平平仄仄平。","仄○仄○仄，平仄仄平平。","仄仄平平仄，平平仄仄平。"],"paragraphs":["众星已穷次，青帝方行春。","永感易成戚，离居难重陈。","阖门守初夜，燎火到清晨。","或念无生法，多伤未出尘。","广庭日将晏，虚室自为宾。","愿以桑榆末，常逢甲子新。"],"title":"秦中守岁"}
