{"author":"梅尧臣","id":57671,"strains":["仄○仄平仄，仄平仄仄平。","仄仄仄平仄，平仄仄○平。","平○仄○平，仄仄平平平。","平平○仄平，○○○仄平。","平仄平平仄，仄仄仄平平。","平仄仄平平，仄仄平仄平。","平仄○平仄，平仄仄仄平。","平平仄平仄，平○仄○平。","仄仄○平仄，仄仄平平○。","仄仄平仄仄，仄仄仄平○。"],"paragraphs":["府僚忽方驾，乃知决讼余。","大尹不苛察，群吏不牵拘。","尝称二三贤，助治无偏隅。","新晴乘此凉，行行过我居。","何以延君子，唯有满床书。","何以解君颐，淡句无足娱。","何以留君久，灯烛已照涂。","登车莫言远，驺从美且都。","夹道行人止，按辔宁驰驱。","我老焉所羡，送子立踌躇。"],"title":"次韵和钱君倚同司马君实二学士见过"}
