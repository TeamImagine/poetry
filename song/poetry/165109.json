{"author":"罗升","id":165109,"strains":["仄平平仄平，仄仄仄仄仄。","平平仄○平，平仄仄平仄。","平平仄平平，平仄仄平仄。","○○平仄○，仄仄仄平仄。","平平平仄平，仄仄仄平仄。","平平仄仄仄，仄仄仄平仄。","平平仄平平，？仄仄仄仄。","平平○平仄，平仄平平仄。"],"paragraphs":["治生吾未能，学圃岂不恶。","秋风雨如酥，畦土树灵药。","荒茨出神奇，高下粲花萼。","将期清百虑，岂独健双脚。","平生林下心，五鼎视藜藿。","常疑种玉诞，亦笑带经错。","黄金污吾鉏，矧肯白昼攫。","归还劳卮酒，辛苦同为乐。"],"title":"种药"}
