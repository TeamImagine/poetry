{"author":"陈宓","id":96802,"strains":["仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["雨近祇从檐角起，云浓不蔽月华明。","佛灯一点冰同冷，酒盏三行茗漾清。","僮仆倦羸闻鼻息，友朋笑语惬衷情。","斋厨夜半无留火，不待晨鸡接淅行。"],"title":"暮宿化成庵"}
