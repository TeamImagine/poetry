{"author":"章谒","id":31217,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["倾朝朱紫正骈阗，红杏青莎映广筵。","不道楼台无锦绣，只愁尘土扑神仙。","鱼衔嫩草浮池面，蝶趁飞花到酒边。","日暮骅骝相拥去，几人沉醉失金鞭。"],"title":"观锡宴"}
