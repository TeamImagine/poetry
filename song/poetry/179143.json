{"author":"苏颂","id":179143,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["寤寐家山谒告还，锦衣驷马路人观。","逢迎喜识词臣贵，行役谁言蜀道难。","江上田桑应不改，里中牛酒欲交欢。","岷峨信美毋多恋，盛典方资大手刊。"],"title":"送石舍人得告还蜀"}
