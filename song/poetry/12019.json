{"author":"胡寅","id":12019,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["善游不必慕阎敖，避雨休寻夏后皋。","共喜九天羲驭整，要登千仞祝融高。","交情自分居龙尾，酒算何妨剧猬毛。","闻道雷池尚残雪，且携茗碗罢壶醪。"],"title":"和奇父叔夏雪五首  其五"}
