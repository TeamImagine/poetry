{"author":"张侃","id":118564,"strains":["仄平仄仄仄平仄，平平○平平仄仄。","○平仄仄仄平平，平仄○平平仄仄。","平平平仄平仄平，仄仄平平○仄仄。","平平平仄仄平平，平平仄仄○○平。","平○仄平仄平仄，仄仄平平仄平仄。","平平平仄仄平平，仄仄平平仄平仄。","平平仄仄仄平平，○平平平仄平仄。"],"paragraphs":["夜来雨足半篙水，西湖荷花纷锦绮。","扁舟载酒作清游，香入衣襟风缓起。","西湖之景天下无，万句千言空满纸。","山依华屋屋依山，湖光渺渺相回环。","因思古人比西子，又见今人比贤士。","东坡诗句脱尘凡，不比今人较形似。","今时亦自有诗人，毫端无穷契天理。"],"title":"游西湖"}
