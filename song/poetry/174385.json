{"author":"刘敞","id":174385,"strains":["平仄平平仄，仄平仄仄仄。","仄仄平仄○，仄○仄仄仄。","平平仄平仄，平仄仄平仄。","平仄仄平平，平平仄仄仄。","○平○仄仄，○仄平仄仄。","仄平仄○仄，平仄仄平仄。","仄平仄仄平，仄仄仄仄仄。","平平○仄○，仄仄仄平仄。","仄仄仄○仄，仄仄仄平仄。","平平仄○仄，仄仄平仄仄。","平平仄仄平，仄仄仄仄仄。","平○仄平平，仄仄仄平仄。"],"paragraphs":["骐骥能千里，不能走鼠穴。","猛虎拘阱中，不如狗善啮。","周生学干禄，强进屡颠蹶。","时不用周生，周生亦不屑。","行年过五十，颇就知命说。","未尝畜妻子，名利敢贪窃。","所忧道未能，欲辨孔与桀。","人知如此鲜，况不厌藜蕨。","与我始相见，便觉抱高节。","人皆用其巧，子独趋所拙。","春秋举逸民，蔽善尚贬绝。","谁期大夫贤，荐使在班列。"],"title":"赠周生"}
