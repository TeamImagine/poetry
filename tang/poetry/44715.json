{"author":"孙光宪","id":44715,"strains":["平仄仄平平仄○，仄平平仄平平。","仄平平仄○平○，平平平仄，平仄仄平平。","仄仄平平平仄仄，○平仄仄平平。","仄平平仄○平平，仄平○仄，平仄仄平平。"],"paragraphs":["霜拍井梧干叶堕，翠帏雕槛初寒。","薄铅残黛称花冠，含情无语，延伫倚阑干。","杳杳征轮何处去，离愁别恨千般。","不堪心绪正多端，镜奁长掩，无意对孤鸾。"],"title":"临江仙 一"}
