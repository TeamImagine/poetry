{"author":"赵蕃","id":76651,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄仄仄仄，仄仄仄平平仄平。","仄仄平平仄平仄，仄平仄仄仄平平。"],"paragraphs":["朱游不肯留东阁，子政犹须校秘书。","自有大名喧宇宙，岂劳当路借吹嘘。","舟中加意护寝饭，日下即当来诏除。","大厦如山要梁栋，不应空赋爱吾庐。"],"title":"寄送府判寺簿先生二首  其二"}
