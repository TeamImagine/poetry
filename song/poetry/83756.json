{"author":"郑域","id":83756,"strains":["仄平仄平仄，仄仄平平○。","○仄平仄○，平仄平仄平。","仄仄仄平平，仄仄平平平。","○平仄仄平，平平仄平○。","仄仄○平平，仄仄平仄平。","仄仄仄仄平，○平仄平○。","平仄仄平仄，仄仄平平平。"],"paragraphs":["暮秋访幽隠，谢屐凌崩空。","行到山顶间，还与平地同。","举手抉层云，下视无高峰。","疏藤挂赤虬，粘苔糁青茸。","面首三神山，缥缈沧海东。","指点笑语高，吹声半天中。","安得大鹏背，载我游无穷。"],"title":"游黄杨岩"}
