{"author":"陆游","id":36752,"strains":["仄○仄平平，平仄仄仄平。","仄平仄平平，○平○仄仄。","仄仄仄仄平，仄仄仄平平。","平平仄仄仄，平仄仄平平。","仄平仄仄平，平○平仄平。","平平仄仄仄，○仄仄仄平。","仄仄平仄平，仄仄平平平。","○平仄平仄，○○仄仄○。","平平平仄仄，仄平仄○○。","仄仄平平平，仄仄○仄平。"],"paragraphs":["野行遇群儿，呼笑运甓忙。","共为小浮图，嶙峋当道旁。","蚬壳以注灯，椀足以焚香。","须臾一哄散，无益亦何伤。","古来富贵人，峨冠登庙堂。","谋谟一悖谬，县宇失太康。","坐令安业民，血喋而尸僵。","传呼一朝宠，遗患日月长。","均为儿戏尔，祸机孰深藏。","我作群儿诗，特用砭世盲。"],"title":"群儿"}
