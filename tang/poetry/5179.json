{"author":"皇甫冉","id":5179,"strains":["平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄平平平仄仄平。","仄仄平平平仄仄，平平平仄仄平平。"],"paragraphs":["闲看秋水心无事，卧对寒松手自栽。","庐岳高僧留偈别，茅山道士寄书来。","燕知社日辞巢去，菊为重阳冒雨开。","浅薄将何称献纳，临岐终日自迟回。"],"title":"秋日东郊作"}
