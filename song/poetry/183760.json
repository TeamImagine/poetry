{"author":"刘攽","id":183760,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["左辅关河二十城，使车全胜直承明。","白头樽酒谙风味，乘兴篇章得性情。","苜蓿空肥天骥老，风霜有意皂雕横。","惊沙急雪迷秦树，不似山阴一日程。"],"title":"得江同州和诗后却寄"}
