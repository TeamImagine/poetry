{"author":"李处权","id":8655,"strains":["仄仄仄仄平平仄，仄平平平平仄平。","仄仄仄仄仄○仄，仄仄平仄平○平。","仄平平仄仄仄仄，仄仄仄仄平平平。","仄平平仄○平仄，仄仄○平仄仄平。"],"paragraphs":["北客未识猫头笋，此来逢君欣得之。","出土好色已胜玉，下箸珍味端如饴。","口涎馋嚼笑早计，食指蠕动能前知。","小炉谁见亲煨熟，醉眼瞢腾岸接篱。"],"title":"谢翁士特惠笋"}
