{"author":"刘一止","id":237655,"strains":["仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄仄平仄，仄仄平平平仄仄。","仄仄平平平仄仄，仄平仄仄仄平平。"],"paragraphs":["乱前交旧今余几，道故伤时得涕零。","门外溪山无赖碧，眼中须鬓可怜青。","十年持槖气横出，三斗朝天心独醒。","却喜元龙豪放在，不妨下马索银瓶。"],"title":"次韵宋希仲贻故人虞仲容一首"}
