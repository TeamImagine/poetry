{"author":"赵汝鐩","id":97976,"strains":["仄平平仄平平平，平平仄仄平平平。","平平○平仄仄仄，平仄仄仄平平平。","平平仄仄仄平仄，仄仄平平平仄○。","○平平平平仄仄，仄仄仄仄仄仄平。","仄平平仄仄平仄，仄仄仄仄平仄平。","平平○仄仄平仄，仄仄仄仄平○平。","仄平仄仄仄平仄，仄仄仄仄平平平。","平平仄仄平仄仄，平仄仄仄平平○。","平平平仄平平仄，仄仄仄仄平平平。","平平仄仄平仄仄，仄○仄仄平仄平。","仄仄平仄仄平仄，仄仄○平平仄平。","平平仄仄○○仄，平仄平仄平平平。","仄平仄仄平仄仄，仄○仄仄○平平。","仄○○平平仄仄，平平仄仄平平平。","平平仄仄平平仄，平平仄仄仄仄仄。","仄平仄仄平仄仄，仄仄平仄○仄仄。","平仄平仄平仄仄，平平仄仄仄平仄，平平仄仄平平仄。"],"paragraphs":["去年曾问荆门途，鸡鸣狗吠民耕锄。","摇鞭重来意惨淡，前日井邑今丘墟。","云昏雨涩草堆碧，四野荒荒人迹疏。","深山扶携皆露处，骨肉荡没况室庐。","老农无力倚林卧，少定举首来向余。","官人且坐待侬说，未说泗涕先横裾。","老夫老岂识兵革，忽见远近皆狂胡。","悬崖绝壁鱼贯进，飞马上下争驰驱。","吾军非是无身手，未鼓弃甲先奔趋。","时平廪帛官不计，战胜爵赏官不辜。","进怯锋镝退焚掠，虏既难堪堪汝乎。","归来未暇正其罪，官有金币还招呼。","老夫莫晓军旅事，但闻败衄深嗟吁。","我听其言为蹙頞，含凄独下西山隅。","金莲似恨膻风染，蒙泉未洗血水污。","九秋半破明月夕，照我孤愤行绕壁。","天子尝胆方仄席，微臣敢作楚囚泣，秋风一劔楼兰国。"],"title":"荆门行"}
