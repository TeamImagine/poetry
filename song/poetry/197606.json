{"author":"苏辙","id":197606,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄仄平仄仄平平。","仄平仄仄平平仄，仄仄平平仄仄平。"],"paragraphs":["绕郭青峰睥睨屯，入城流水縠文翻。","楼成始觉江山胜，人去方知德业尊。","坐久浮云霾后岭，酒醒飞雪变前村。","我来邂逅公归国，犹喜登临共一樽。"],"title":"池州萧丞相楼二首  其一"}
