{"author":"刘长卿","id":55029,"strains":["平平仄仄仄平平，平仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["淮南摇落客心悲，涢水悠悠怨别离。","早雁初辞旧关塞，秋风先入古城池。","腰章建隼皇恩赐，露冕临人白发垂。","惆怅恨君先我去，汉阳耆老忆旌麾。"],"title":"闻虞沔州有替将归上都登汉东城寄赠"}
