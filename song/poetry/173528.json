{"author":"陈翥","id":173528,"strains":["平仄平平平，仄○仄仄平。","仄仄平○○，仄平仄平平。","仄仄○仄仄，平平仄○平。","仄仄平仄仄，平仄平仄平。","仄平仄仄仄，仄仄仄平平。","平仄平仄平，仄仄平仄平。","平仄平仄平，平仄○○平。","仄仄平平平，○仄平仄平。"],"paragraphs":["吾有西山桐，下临百丈溪。","布叶虽迟迟，庇根亦萋萋。","密类张翠幄，青堪翦封圭。","滑泽经日久，濡毳随干跻。","近风带影动，坠雨向身低。","宁隠凡鸟巢，自蔽仪凤栖。","松柏徒尔顽，蒲柳空思齐。","但有知心时，应使常弗迷。"],"title":"西山桐十咏 桐叶"}
