{"author":"王禹偁","id":177653,"strains":["仄平平仄仄平平，仄仄平平仄仄平。","仄仄平平平平仄，仄平平仄平平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["箧中经岁锁朝衣，自觉心闲少梦思。","失马叟言徒喻道，牧猪奴戏任争棋。","且持使节安黔首，莫爱恩波沃漏卮。","况是无功头已白，此身长恐负明时。"],"title":"又和曾秘丞见赠  其二"}
