{"author":"范仲淹","id":243240,"strains":["平平平仄仄平平，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["芳洲名冠古南都，最惜尘埃一点无。","楼阁春深来海燕，池塘人静下仙凫。","花情柳意凭谁问，月彩波光岂易图。","汉上山公发新咏，许昌何必诧申湖。"],"title":"依韵答王源叔忆百花洲见寄"}
