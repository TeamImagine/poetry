{"author":"韩淲","id":87311,"strains":["仄平平仄仄平平，仄仄平平平仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["雨收晴色弄云阴，昨日鹅湖山下行。","四世交游嗟旧好，两人相与缔新盟。","闲身终岁悠悠过，华发经春种种生。","矫首武夷山六曲，安仁有酒定同倾。"],"title":"二月二日赠杜晦之"}
