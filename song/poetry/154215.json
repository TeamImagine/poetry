{"author":"董嗣杲","id":154215,"strains":["○○仄仄仄，平仄平平平。","仄平仄仄○，平仄○平平。","仄平平仄平，平仄平仄平。","？仄仄平○，仄仄平仄平。","平平仄仄平，仄仄仄仄平。","仄平○平平，平仄平平平。","仄平仄仄仄，仄仄平平平。","仄平仄仄仄，仄○仄平平。","仄平○仄仄，平仄平仄平。","平仄仄平平，平仄仄仄平。","○仄平仄○，仄平平平平。","平平仄仄仄，平平仄平平。"],"paragraphs":["空庭断履迹，江色揺篱门。","夕阳雨忽收，晴意回乾坤。","水零鸥鹭光，烟淡芦苇痕。","逺客此栖迟，敢昧元造恩。","青衫避骨癯，白髪笑镜昏。","向来期婴鳞，今委荒池村。","眼枯莫制泪，梦破多惊魂。","读书不得力，乃如泛萍根。","出门且散步，殊觉身可尊。","时卷亦时舒，天定理自存。","难忘懐土思，百年徒声吞。","徘徊月魄吐，呼灯倒清樽。"],"title":"晚晴"}
