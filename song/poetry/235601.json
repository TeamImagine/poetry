{"author":"程俱","id":235601,"strains":["仄仄平○仄，平平仄仄○。","平平仄仄仄，仄仄仄平平。","仄仄平平仄，平平仄仄平。","平○仄平仄，平仄仄平平。","平仄○平仄，平平仄仄平。","平平平仄仄，仄仄仄平平。"],"paragraphs":["赤地无遗蘖，悬知一岁空。","乖龙忽解事，死虎亦争功。","土燥财霑块，人安未转蓬。","翻思泻东海，何计请天公。","田亩膏腴阔，河流脉络通。","邦人依岂弟，指日望登丰。"],"title":"喜雨呈郑高邮"}
