{"author":"李商隐","id":22350,"strains":["平○平仄平仄平，仄平平平平仄平。","仄○仄仄仄仄仄，仄仄平○平仄平。","平平仄仄仄仄仄，○平平平平平平。","仄仄平平仄平仄，○平仄平仄仄平。","仄仄仄○○仄仄，仄仄仄仄平平平。","平平○仄仄平仄，平平仄仄平○平。","仄仄仄平仄平仄，平平仄平仄仄平。","○平○仄仄○仄，仄仄仄仄○仄平。","仄仄仄仄○仄仄，平平仄仄平仄○。","仄仄仄仄平仄仄，仄○仄仄平平平。","仄仄平仄仄○仄，平仄仄仄平平平。","仄仄仄○仄仄仄，仄仄仄仄平仄○。","○平仄仄仄仄仄，平仄仄○平仄平。","平仄平仄仄仄仄，平仄仄仄平平平。","仄仄平仄仄仄仄，平仄平仄平平平。","平平仄仄平仄仄，平平仄仄○平平。","仄仄平仄仄仄仄，仄平仄平平平平。","平平○仄仄○仄，仄仄平平平仄平。","仄平仄○平仄仄，○平平仄平○平。","○平仄仄仄平仄，平平仄仄○○仄。","平平平平仄平仄，平平仄仄平平平。","○平仄仄仄仄仄，平平○仄平○平。","平平仄平仄仄○，○仄仄仄平平平。","平平平平仄仄仄，仄仄○仄○平平。","仄平仄仄仄仄○，仄仄平仄仄仄平。","○平仄仄仄仄仄，仄平○○仄仄平平平。"],"paragraphs":["元和天子神武姿，彼何人哉轩与羲。","誓将上雪列圣耻，坐法宫中朝四夷。","淮西有贼五十载，封狼生䝙䝙生罴。","不据山河据平地，长戈利矛日可麾。","帝得圣相相曰度，贼斫不死神扶持。","腰悬相印作都统，阴风惨淡天王旗。","愬武古通作牙爪，仪曹外郎载笔随。","行军司马智且勇，十四万众犹虎貔。","入蔡缚贼献太庙，功无与让恩不訾。","帝曰汝度功第一，汝从事愈宜为辞。","愈拜稽首蹈且舞，金石刻画臣能为。","古者世称大手笔，此事不系于职司。","当仁自古有不让，言讫屡颔天子颐。","公退斋戒坐小阁，濡染大笔何淋漓。","点窜尧典舜典字，涂改清庙生民诗。","文成破体书在纸，清晨再拜铺丹墀。","表曰臣愈昧死上，咏神圣功书之碑。","碑高三丈字如斗，负以灵鳌蟠以螭。","句奇语重喻者少，谗之天子言其私。","长绳百尺拽碑倒，麤砂大石相磨治。","公之斯文若元气，先时已入人肝脾。","汤盘孔鼎有述作，今无其器存其辞。","呜呼圣皇及圣相，相与烜赫流淳熙。","公之斯文不示后，曷与三五相攀追。","愿书万本诵万过，口角流沫右手胝。","传之七十有二代，以为封禅玉检明堂基。"],"title":"韩碑"}
