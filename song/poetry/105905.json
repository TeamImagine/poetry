{"author":"岳珂","id":105905,"strains":["平仄仄仄平平平，平平仄仄平仄平。","仄平平仄平仄平，平平平仄仄仄平。","平平平仄平平平，仄仄仄仄平平○。","平平仄仄仄仄平，○平平仄平平平。","仄平平○平○平，平平平平仄平平。","仄平仄仄平平平，仄仄平仄○平○。"],"paragraphs":["维圣肆笔根于天，神踪合作皆自然。","劲腴华实无以偏，春秋虽富力已全。","天禧资善环琦园，只字落纸时争传。","煌煌翰墨二百年，传家曾是金銮仙。","渡江文献仍中原，繄臣何人望奎躔。","欲知付受须瞻前，印以忠孝钱家钱。"],"title":"仁宗皇帝浓风二字御书赞"}
