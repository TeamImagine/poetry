{"author":"李复","id":212707,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["三年去国苦飘零，满面风沙漫度春。","白日驱车无住客，青山当路亦为尘。","东经卤泽初迎雪，西出蒲关欲问津。","何日投鞭寻旧隠，云间深访牧牛人。"],"title":"题解梁驿舍"}
