{"author":"苏过","id":229792,"strains":["平仄平平○，平平仄平平。","平平仄仄○，仄仄仄仄平。","仄平仄平平，仄平仄平平。","平平仄仄仄，仄仄平平平。","平平仄平仄，仄平仄○平。","平平仄平平，仄仄平仄平。","平平仄仄平，平仄平平平。","平平平平平，仄仄仄仄平。","仄平平平仄，平仄仄仄平。","仄平○仄仄，平仄仄仄平。","仄平仄仄平，仄平平仄平。","仄仄仄平平，平平仄仄平。"],"paragraphs":["神雀来何从，飞鸣自为徒。","尊卑有定分，众色敢乱朱。","与公作新年，禬禳陋桃符。","南迁不见𫛳，屡集升平乌。","翩然自灵物，岂惟眷庭梧。","年来翟公门，寂寞谁与娱。","瓜田岂故侯，环堵真前儒。","虽知非天穷，险阻殆切肤。","海南夷獠窟，安得此异雏。","似为三足使，仙子傥见呼。","定知隐几人，嗒焉非昔吾。","不愿宴西瑶，东华返旧都。"],"title":"五色雀和大人韵"}
