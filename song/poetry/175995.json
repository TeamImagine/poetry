{"author":"王珪","id":175995,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["怀乡访古事悠悠，独上江城满目秋。","一鸟带烟来别渚，数帆和雨下归舟。","萧萧暮吹惊红叶，惨惨寒云压旧楼。","故国凄凉谁与问，人心无复更风流。"],"title":"金陵怀古二首  其一"}
