{"author":"周孚","id":63452,"strains":["仄平仄仄仄，平○仄平平。","仄平仄仄平，仄仄平仄○。","仄平仄平平，仄仄仄仄平。","仄仄仄仄仄，平平仄○平。","平平仄仄○，平平仄○平。","仄平平仄仄，仄仄平平平。","平平仄平平，平仄平平平。","仄平○平仄，平平仄平平。","仄平仄平平，○仄平仄平。","平平仄仄仄，仄仄仄仄平。","平平仄平仄，仄仄平仄平。","平平仄平平，仄仄平○平。"],"paragraphs":["力田不罪岁，吾犹识斯人。","气清色坦夷，可畏还可亲。","五年鹿门游，莫辨主与宾。","老屋每下榻，寒庖屡分珍。","人生会合难，朝吴莫燕秦。","忽随湖雁去，坐见江梅春。","沧波与天连，音问何由频。","向来燕居室，萧然淡无尘。","簿书换清谈，叹息生一贫。","新阳革故岁，我复效此颦。","吾人亦何事，政愧祁孔宾。","何时此山南，得与翁并邻。"],"title":"独游因胜有怀苏丈信臣时任衡州幕予明年亦官淮上矣"}
