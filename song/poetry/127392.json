{"author":"方岳","id":127392,"strains":["平平仄仄仄平平，仄仄平平仄仄平。","仄仄平平平仄仄，平平仄仄平平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。"],"paragraphs":["持家不废夜窗书，未了功名志竟违。","是处青山曾对饮，祇今白羽为谁挥。","杨花乱落春无极，燕子重来人已非。","手𣃁苍烟营葬地，可堪晴树转斜晖。"],"title":"宋君挽词"}
