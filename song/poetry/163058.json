{"author":"汪元量","id":163058,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄仄平仄仄平。"],"paragraphs":["围猎看人放海青，黑山峡口路交横。","飞鸿雨湿云天远，去马风寒雪塞平。","归客北边关柝击，过军西畔寨灯明。","巍巍殿帐毡房煖，衣铁冷深更鼓鸣。"],"title":"阴山观猎和赵待制回文"}
