{"author":"王禹偁","id":177437,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["人生唯问道如何，得丧升沉总是虚。","宁可飞鸿随四皓，未能鱼腹葬三闾。","傅岩偶梦谁调鼎，彭泽高歌自荷锄。","不向世间争窟穴，蜗牛到处是吾庐。"],"title":"放言  其四"}
