{"author":"方回","id":147802,"strains":["平平平平平，仄仄平仄仄。","○仄仄平平，平仄平仄仄。","平仄仄仄仄，平仄仄平仄。","平仄仄平平，平仄仄仄仄。","平平仄平平，平仄○仄仄。","仄仄仄仄仄，仄仄平○仄。","平仄平平平，平平仄平仄。"],"paragraphs":["高台何巍巍，远眄千里道。","长夏绝游朋，荒径丰茂草。","菑翳一以剪，秋意豁幽抱。","能赋昔为谁，今死骨已槁。","魂兮果何之，言语空媚好。","我欲有所酌，适值樽中燥。","焉得瓢天浆，伊人共倾倒。"],"title":"秀亭秋怀十五首  其一"}
