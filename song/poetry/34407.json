{"author":"陆游","id":34407,"strains":["仄仄平平仄仄平，平平仄仄仄平平。","仄平平仄仄平仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["急雨如河泻瓦沟，空堂卧对一灯幽。","老鸡多事彊知晓，落叶无情先报秋。","身未盖棺谁可料，尊常有酒莫闲愁。","功名老大从来事，且复长歌起饭牛。"],"title":"雨夜"}
