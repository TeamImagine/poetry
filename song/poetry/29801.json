{"author":"关耆孙","id":29801,"strains":["平平仄平平，仄仄○平平。","○仄仄仄仄，平平○仄平。","平○平仄仄，平仄仄平平。","仄仄仄平仄，平平平仄平。","仄平平仄仄，○仄平平平。","仄仄平平仄，平平平仄平。","平平平仄仄，仄仄仄平平。","平仄仄平仄，仄平平仄平。","平平仄平仄，平仄平平平。","平仄仄平仄，？平平仄平。","○平平仄仄，仄仄仄平平。","平仄仄平仄，○○仄仄平。","平平仄仄仄，平仄○平平。","平仄仄平仄，平○平仄平。","平平平仄仄，○仄仄平平。","平仄平平仄，平平仄仄平。","平平仄仄仄，仄仄平平平。","平平仄平仄，平仄平仄平。","仄平仄仄仄，○仄平平平。","仄平平平平，仄平平平平。","仄平仄仄平，仄仄仄平平。","平仄仄平仄，平平○仄平。"],"paragraphs":["呼船渡西瀼，策马行东屯。","犹有竹下屋，依然柴作门。","林深多鸟雀，山对有猱猿。","世隔券尤在，堂非基自存。","稼云迷旷野，屏翠随层轩。","土厚疑吾里，溪清何处源。","餐英金有种，饭粒玉为根。","芦笋恋春渚，蕨芽蕃故园。","山名窃诸葛，城榜为公孙。","云雨峡前梦，琵琶山后村。","留人惟野趣，隔世绝尘喧。","墙度鸟飞影，泥留兔走痕。","渔樵老岁月，藜苋过朝昏。","槎汉我初返，梯参君暂扪。","车徒今附骥，行列旧同鹓。","休沐因闲日，携持访古原。","摧颓一弊节，走逐双朱轓。","凉飙薄巾袂，佳气浮酒樽。","出游有此乐，相视而无言。","则为樵夫嘲，甚于人言烦。","取君古锦囊，盛我浣花番。","归去待星上，随江看月翻。"],"title":"游东屯"}
