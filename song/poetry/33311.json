{"author":"陆游","id":33311,"strains":["仄仄平仄仄，仄仄仄平仄。","平平仄平平，○仄平仄仄。","仄平仄平平，仄仄仄仄仄。","仄○仄○仄，仄仄平平仄。","仄平仄仄○，仄仄○仄仄。","○平平仄平，仄仄仄○仄。","平平仄平仄，仄仄仄仄仄。","平平仄○仄，仄仄○仄仄。","仄平平平仄，仄仄平仄仄。","仄平平○仄，仄仄平平仄。"],"paragraphs":["少鄙章句学，所慕在经世。","诸公荐文章，颇恨非素志。","一朝落江湖，烂漫得自恣。","讨论极王霸，事业窥莘渭。","孔明景略间，却立颇眦睨。","从人无一欣，对食有三喟。","谭侯信豪隽，可共不朽事。","天涯再相见，握手更抆泪。","欲寻西郊路，斗酒倾意气。","浩歌君和我，勿作寻常醉。"],"title":"喜谭德称归"}
