{"author":"王禹偁","id":177428,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["掌贡司言耀圣朝，宦途屯否数难逃。","雄文自贮胸中甲，直气谁防笑里刀。","黄阁不登名甚屈，紫垣终老道弥高。","君看身后荣多少，两制门生伴凤毛。"],"title":"内翰毕学士外制柴舍人故兵部阁老王公之门生又与第五厅舍人同在两制追思馀庆因赋短章寄于三君子"}
