{"author":"韩琦","id":101239,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["广陵花发信惟夭，已剪还开客重邀。","满引莫辞金凿落，盛观何止玉逍遥。","娇红闹密轻多叶，醉粉欹斜奈软条。","且纵高吟赏真艳，侍姝羞匿不须招。"],"title":"北第再赏芍药"}
