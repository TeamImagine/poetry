{"author":"苏辙","id":198195,"strains":["平平仄平仄，平仄仄平仄。","平仄仄仄平，平仄平平仄。","平平仄平仄，仄仄仄平仄。","平平仄○仄，仄仄平平仄。","平平仄仄仄，仄仄平仄仄。","平平仄平仄，仄仄仄平仄。","平平仄仄仄，仄○仄平仄。","平○平仄○，平仄平仄仄。","仄平仄仄平，平仄仄平仄。","平平仄仄仄，○仄仄平仄。","平平仄平平，仄仄仄平仄。","仄仄平仄平，仄仄仄仄仄。"],"paragraphs":["奚田可耕凿，辽土直沙漠。","蓬棘不复生，条干何由作。","兹山亦沙阜，短短见丛薄。","冰霜叶堕尽，鸟兽纷无托。","乾坤信广大，一气均美恶。","胡为独穷陋，意似鄙夷落。","民生亦复尔，垢污不知怍。","君看齐鲁间，桑柘皆沃若。","麦秋载万箱，蚕老簇千箔。","余粱及狗彘，衣被遍城郭。","天工本何心，地力不能博。","遂令尧舜仁，独不施礼乐。"],"title":"奉使契丹二十八首 木叶山"}
