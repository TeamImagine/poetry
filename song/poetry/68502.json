{"author":"文彦博","id":68502,"strains":["平平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["星弧首辟群英彀，天毕初张众目罗。","汉傅仍闻求泛驾，周明何止育菁莪。","碧纱已有蓬山籍，绿李将分桂殿科。","全伏阿香推毂力，九门三月化陶梭。"],"title":"诏开礼闱偶作呈诸友"}
