{"author":"方岳","id":127329,"strains":["仄仄平平仄仄平，平平仄仄仄平平。","平平仄仄仄平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雪后山斋鹤睡残，登临等得藓泥干。","毋多酌酒亦成醉，尽足看梅不道寒。","篱落十分春意思，人家一色玉栏干。","小诗未足冰生砚，洗尽人间渴肺肝。"],"title":"雪后"}
