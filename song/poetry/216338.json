{"author":"张耒","id":216338,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["木落风高砧杵伤，孤城更漏入秋长。","寒生疏牖人无梦，月过中庭树有霜。","报落梧桐犹陨叶，知时蟋蟀解亲床。","年年多病浑无寐，静对楞严一炷香。"],"title":"夜"}
