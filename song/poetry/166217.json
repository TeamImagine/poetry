{"author":"陆文圭","id":166217,"strains":["平仄仄平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["人笑学官如兔丝，谁能千里远寻师。","归田便觉知机早，舂市应嫌见事迟。","纵欲着鞭何所往，奚须按剑复相疑。","世人多享容容福，白璧从来不可为。"],"title":"次郑前山丝字韵"}
