{"author":"严羽","id":119113,"strains":["平平仄，平平○平仄○仄。","仄仄○平仄仄平，仄平平仄平平仄。","仄仄平○平仄○，平平仄仄平平仄。","仄平平仄仄平平，仄仄平平仄仄平。","○平仄仄平平仄，平仄平平平仄平。","仄平仄平平仄仄，仄仄平平平仄仄。","仄平平仄仄平平，仄仄平平仄平仄。","○○平仄平平平，平仄平平仄平仄。","平平仄，仄仄仄平仄，平○平仄平。","仄平仄仄仄仄仄，平平平仄仄○平。","○平○平仄仄仄，平平仄仄平平平。","仄平○平仄仄仄，仄仄○○平仄平。"],"paragraphs":["冯夫子，神仙中人乃如此。","几载长怀玉树枝，昨来曾见蛟龙字。","志合神凝杯酒闲，谁知豁尽平生事。","与君高会日挥金，击剑谈玄复弄琴。","看君自是青云器，何事常悬沧海心。","我今与君真莫逆，世上悠悠谁复识。","百年飘忽或须臾，万里青霄一飞翼。","且将耕钓任吾身，君亦床头有周易。","冯夫子，我欲劝君饮，君当为我歌。","眼前万事莫可理，纷纷黄叶埽更多。","长风吹天送落日，秋江日夜扬洪波。","只今留君不尽醉，别后相思知奈何。"],"title":"相逢行"}
