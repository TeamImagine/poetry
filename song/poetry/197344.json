{"author":"苏辙","id":197344,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["故相林亭父老知，出群草木尚何疑。","无多产业残花药，几许功名旧鼎彝。","丰艳不知人世别，佳名新换使君诗。","明年会看花尤好，剥尽浮苞养一枝。"],"title":"和子瞻玉盘盂二首  其二"}
