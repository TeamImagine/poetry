{"author":"王十朋","id":23887,"strains":["仄平仄平仄，仄仄平平平。","平仄仄仄仄，仄平平仄平。","仄仄○仄平，平仄○仄平。","仄平仄平仄，仄仄仄仄平。","仄仄仄○仄，平平仄平平。","平仄仄平平，平仄○平平。","平仄平仄仄，仄平○仄平。","仄平平○仄，仄仄平○平。","仄平仄平仄，仄○平仄平。","仄平仄○仄，平○仄平○。","平平仄仄仄，平仄○平平。","仄平平仄平，平？仄仄平。"],"paragraphs":["渡头问舟子，此渡胡名萧。","舟子笑答我，使君家匪遥。","岂不闻侍郎，名德重本朝。","屡为二千石，两至万里桥。","渡旁乃其宅，人亡木惟乔。","阴德满乡闾，嘉话传鱼樵。","江水流有尽，姓名磨不消。","近同池号谢，远类江称姚。","赧颜谢舟子，讲闻非一朝。","恨生晚且贱，无繇际清标。","坡公不识范，韩子思之侨。","敬瞻通德门，魂往不可招。"],"title":"萧家渡"}
