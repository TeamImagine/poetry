{"author":"仇远","id":164402,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["知尔怀亲忆故州，相逢沽酒且迟留。","夕阳有恨荒荒白，江水无声泯泯流。","孤鸟出潮投渚尾，野芦飞雪压船头。","却愁明月中秋近，不得同登庾亮楼。"],"title":"江上送友"}
