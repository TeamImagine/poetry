{"author":"杜范","id":105205,"strains":["平仄仄平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["归棹便风溯古流，一杯独酌兴悠悠。","夕阳蘸水金窝沸，暮霭笼山紫幕浮。","牧笛村村分路入，渔帆浦浦带烟收。","丹青此处难为手，更有羁情不奈秋。"],"title":"归自漕司试院到桐庐晚偶成"}
