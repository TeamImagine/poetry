{"author":"彭汝砺","id":201584,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["晴云扶日上昭阳，翠辇鸣鞭下建章。","化国楼台天半际，瀛洲殿阁水中央。","鱼游自并龟龙国，花气浑如薝卜香。","拟学华封人作颂，千秋万岁奉君王。"],"title":"拟赏花钓鱼诗  其一"}
