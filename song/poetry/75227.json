{"author":"赵蕃","id":75227,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，平仄平平仄仄平。"],"paragraphs":["岁月侵寻两鬓稀，驾言乃复叹多岐。","陈诗故匪初来识，辱赠何堪谬取知。","太息先生作今日，顿还诸老在当时。","倦游已恨归来晚，南涧潺湲日日思。"],"title":"次韵南涧韩先生二首  其一"}
