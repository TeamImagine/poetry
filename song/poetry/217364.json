{"author":"张耒","id":217364,"strains":["平平仄仄仄，仄仄仄○平。","仄仄仄平仄，仄平平○平。","平平仄平平，平平仄仄平。","仄仄仄仄仄，仄平平仄平。","○平仄仄仄，○平平仄平。","仄平仄仄仄，平仄仄平平。","○仄平仄仄，平平仄平平。","平平平仄平，仄仄平○平。"],"paragraphs":["微飙不振发，皎日沸重渊。","万木夺华采，祝融方燎原。","青山瘁无姿，流泉不复寒。","眷彼道路子，念兹农亩勤。","荷锄讵敢后，担囊无息肩。","亦知苦可畏，谋食敢遑安。","三伏方肇序，金融未能完。","聊安环堵居，酌彼溪中泉。"],"title":"六月八日苦暑二首  其一"}
