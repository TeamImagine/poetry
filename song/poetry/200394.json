{"author":"孔武仲","id":200394,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄仄仄。","平平仄仄平平仄，仄仄平平仄仄平。"],"paragraphs":["足历黄州百叠山，更无平地只冈峦。","物皆枯槁非人世，石最崔嵬是马鞍。","畏日流金红艳艳，乱沙堆雪白漫漫。","﨑岖出尽聊休息，喜有松声六月寒。"],"title":"过马鞍山"}
