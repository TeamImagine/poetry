{"author":"夏竦","id":232744,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄仄平仄仄平。","仄仄平平仄仄仄，仄平平仄仄平平。"],"paragraphs":["蠲疴妙剂分黄阁，驻景仙山奉紫闱。","太秀山川须长价，少微星宿已增辉。","幅巾不被尘缨䌸，别笈唯封赐药归。","唳鹤鸣猿好相候，利名无染世还稀。"],"title":"送新恩善济处士归玉笥"}
