{"author":"何梦桂","id":151621,"strains":["仄平仄○仄，平平平○平。","仄平仄平仄，仄仄○仄平。","仄仄仄仄平，仄仄平平平。","平仄平仄平，平仄仄平平。","平仄仄○仄，仄仄平仄平。","平平仄仄○，平仄○仄平。","○平仄平平，仄仄仄仄○。","仄仄平平平，仄仄○○平。"],"paragraphs":["夜舟不藏壑，川流无回波。","百年逐忧乐，昼夜相戛摩。","逝者不复来，皓首成蹉跎。","谁欤伤凤衰，毋乃楚狂歌。","兹世固难免，纵有朝与鮀。","猗兰曲易弹，祇恐听者讹。","折杨杂黄荂，每与俚耳和。","感此歌晨风，忘我将如何。"],"title":"次山房韵古意四首  其四"}
