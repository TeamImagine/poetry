{"author":"陈傅良","id":65774,"strains":["仄平仄仄仄，平仄平平仄。","平平仄平平，仄仄仄仄仄。","仄平仄平平，平平平仄仄。","仄仄平仄平，仄仄仄平仄。","平平○平仄，仄仄平○仄。","平仄仄○仄，仄平平仄仄。","○平仄平仄，平仄仄平仄。","○平仄仄仄，平○仄仄仄。","平○仄○平，仄仄平平仄。","平平仄仄仄，○仄平仄仄。","○仄仄平平，平平仄平仄。","平平平○○，仄仄仄平仄。","仄平○平仄，平仄平仄仄。","○平仄仄仄，仄仄仄平仄。"],"paragraphs":["又添犬马齿，常恐牛羊夕。","牙无数株牢，鬓已太半白。","六朝贵人家，珊瑚高数尺。","复有陵邑豪，沃壤动连陌。","居然燕巢幕，忽矣驹过隙。","伊傅亦中寿，至今名赫赫。","苍苔卧风雨，曾乏断碑额。","中原五十载，胡骑乱禹迹。","谁当懒折腰，去学陶彭泽。","忧端压不下，中夜歌秀麦。","昭代岂无人，腰黄眼前赤。","鸿儒筹禁苍，壮士守边埸。","罢歌且杯酒，浇此怀抱积。","柴门剥剥响，已有贺年客。"],"title":"除夜用前韵"}
