{"author":"楼钥","id":66501,"strains":["仄平仄仄平仄平，仄仄平平仄仄平。","仄平仄仄仄平仄，仄平平仄平○平。","○平仄仄仄仄仄，○仄平平仄平仄。","仄仄平仄○平○，仄仄平平平仄仄。","仄平仄仄平平平，平○平仄平平平。","平平仄仄仄平仄，平平平仄平○○。","平平平○仄仄仄，仄平○平平仄仄。","平仄平仄仄仄○，仄仄平平仄○仄。","仄平仄仄仄平仄，平平仄仄平○仄。","平○平仄平仄平，仄仄仄平平仄仄。","平平仄仄平平○，平仄仄仄平平平。","○仄平仄仄平仄，仄仄平平仄仄○。"],"paragraphs":["范生本以宽得名，不学关仝与李成。","笔端自出一机杼，理通神会真其能。","横披小轴屡到眼，颇亦时能辨真赝。","未见弘大如公藏，茂树乔山春烂漫。","此图不是江南山，寒空青嶂疑商颜。","高高下下几佳处，庄家时有茅三间。","桥梁楼观各有趣，一夫驱馿何处去。","安得随入杳霭间，布袜青鞋踏空雾。","近山忽断见遥碧，天涯一望无中极。","胸中丘壑谁测知，铁屋石人惊笔力。","鹅谿六幅高堂空，终日对坐心神融。","看罢为我卷还客，自此归余境梦中。"],"title":"宇文枢密借示范宽春山图妙绝一时以诗送还"}
