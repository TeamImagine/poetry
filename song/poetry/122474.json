{"author":"周弼","id":122474,"strains":["仄平平平仄○仄，仄平仄平仄平仄。","平仄平平仄仄平，仄仄平平仄平仄。","仄○仄仄平平仄，○○仄仄○平仄。","仄平○仄仄平平，平仄平平○平仄。","平○仄仄平平仄，仄仄平平平仄仄。","仄仄平平仄仄平，？仄平平仄仄仄。","仄仄仄○○仄仄，仄平○仄○平仄。","仄仄平○仄仄平，平仄平平仄平仄。"],"paragraphs":["稚川移家入空谷，手招白云守茅屋。","惟恐人窥炼药𬬻，锁断青峦泻垂瀑。","只留一径通飞鸟，其间想透三仙岛。","野童犹摘凤文梨，村老闲锄燕胎草。","人将外物为真物，反笑山栖衰草窟。","玉臼丹成兔欲眠，蚯蚓黄蒿几钻骨。","此去世间应不远，尚存犹可分苔藓。","两幅生绡若可凭，先寄胡麻与鸡犬。"],"title":"题葛稚川移家图"}
