{"author":"马廷鸾","id":145431,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["白发苍颜六十三，年年拜母忆中男。","云归别岫山呈碧，江抱寒汀水染蓝。","草报春晖天罔极，树随人老我何堪。","荐余煮茗清泉供，泪泫余潸酒不酣。"],"title":"过屺瞻墓"}
