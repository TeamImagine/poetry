{"author":"连文凤","id":159270,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["玉立蓬莱问浅深，仙裾不受海尘侵。","千年爱护神龙骨，万里凄凉老鹤心。","夜月照愁低草色，秋风吹泪哭松阴。","钱塘流水情何限，谁采蘋花学越吟。"],"title":"寄常州簿郑宗仁"}
