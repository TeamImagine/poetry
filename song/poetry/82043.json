{"author":"孙应时","id":82043,"strains":["平平仄平仄，仄仄平平平。","○平仄平平，平仄平平平。","仄仄仄平仄，仄平仄平平。","仄○平仄平，仄平仄平平。","仄仄仄平仄，平平仄平平。","仄平仄平平，平平仄仄平。","平平仄平平，仄仄仄仄平。","○仄仄平仄，仄平平仄平。","仄仄平仄○，仄○仄平平。","仄平仄仄平，仄仄仄仄平。","平平仄仄仄，仄仄仄平○。"],"paragraphs":["晨光澹凉月，霁宇来清风。","轻舟泛涟漪，初旭升曈眬。","水汽散洲渚，蔓花缀榛丛。","我行何所之，故林翳蒿蓬。","舍棹理幽径，开颜揖前峰。","出门望平皋，良苗郁以葱。","恭惟昔先人，有此一亩宫。","遗字满尘壁，所忧非困穷。","但愿君与相，燮调致年丰。","谅哉烈士心，举世故莫同。","踟蹰不忍去，恻怆结微衷。"],"title":"五月二十日还旧居有感"}
