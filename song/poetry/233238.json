{"author":"李彭","id":233238,"strains":["仄平仄○仄○仄，仄仄平平平仄平。","平平仄仄仄仄仄，仄平平仄平平平。","○○平仄仄平仄，仄仄仄仄○平平。","仄平仄仄仄○仄，仄仄平仄平平平。","平○平仄平仄仄，平平仄仄平平平。","仄平仄仄仄○仄，平仄仄仄平平平。","仄平仄平仄平仄，仄仄○○○平平。"],"paragraphs":["道人力参具正眼，古庙香炉心已灰。","平生厚我习气在，索书常逐征鸿来。","深藏山谷实高蹈，下视万象遗尘埃。","遣奴饷我此长物，不比珍簟余嫌猜。","摩娑温润侔玉德，荆山抱璞真良材。","妙香起处侑茶鼎，媒孽万壑生风雷。","忽言与君隔千里，对此了了闻谈谐。"],"title":"谢佛鉴大师寄韫玉𬬻"}
