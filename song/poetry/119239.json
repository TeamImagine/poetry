{"author":"林希逸","id":119239,"strains":["仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["野店相依门向背，牧童对语岸东西。","草枯白见樵成径，木落红随叶入溪。","色有浅深峰远近，影无长短树高低。","眼前好句闲收拾，归到书窗却自题。"],"title":"郊行即事二首  其一"}
