{"author":"韩淲","id":86191,"strains":["仄仄平平平，仄仄○仄仄。","平仄仄平平，○仄仄平仄。","仄平仄仄仄，○平仄平仄。","仄仄仄平平，平平仄仄仄。","仄平平仄平，平仄仄平仄。","仄仄仄平平，仄仄平仄仄。","平仄○平仄，仄○仄○仄。","仄仄仄仄仄，仄仄仄仄仄。","仄仄仄平○，○○仄平仄。","平仄仄平平，平○仄平仄。","○平仄○平，仄仄平仄仄。"],"paragraphs":["一笑招真岩，屈指如昨日。","梅雨打溪船，回路顿萧瑟。","岂知数载后，相逢仕涂出。","复是暮春时，薰风转吕律。","武夷山甚高，千丈耸崷嵂。","昧者信谁知，见者多自失。","名父难为子，世论莫深诘。","要使学力健，用则定爵秩。","我亦理征帆，相将坐林密。","先乃送君归，斑衣入堂室。","从容奉亲欢，岂但文度膝。"],"title":"送敬之"}
