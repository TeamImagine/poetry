{"author":"李春叟","id":150960,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄仄平仄，平仄仄平平仄平。","仄仄平平平仄仄，平平平仄平平平。"],"paragraphs":["手持兵甲挽天河，铁石心肝尚枕戈。","宾客三千毛遂少，将军百万李陵多。","风波如此子焉往，天道不然人奈何。","岭海书生今已老，天涯无石为君磨。"],"title":"文丞相兵挫循州诗以迓之"}
