{"author":"陆游","id":40342,"strains":["平平仄仄仄平平，仄仄平平仄仄平。","平仄平平仄平仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["沦漪一曲绕茅堂，葛帔纱巾喜日长。","多事林鸠管晴雨，依人海燕度炎凉。","深枝著子累累熟，幽草开花冉冉香。","安得此时江海上，与君袖手看人忙。"],"title":"龟堂初暑"}
