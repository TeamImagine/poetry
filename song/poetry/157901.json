{"author":"韩维","id":157901,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["昔闻有客荐扬雄，清世文章又见公。","奏赋独高天下士，辞荣远继古人风。","怀贤不啻三秋久，置酒须期十日中。","幸有红芳妆点在，可无多愧白头翁。"],"title":"奉和乐道"}
