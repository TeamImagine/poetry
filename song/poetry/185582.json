{"author":"徐积","id":185582,"strains":["○○○○，仄仄仄平，仄仄仄平。","仄仄仄仄，平平仄仄，○平平仄。","仄平仄平，平平平平，○平平平。","仄仄平仄，平仄仄仄，○平仄仄。","仄平仄仄，仄仄仄仄。","仄平平仄，○平平平。","平平○平，仄仄仄平。","平仄平平，仄○仄平，仄平平平。","仄仄仄平，仄仄仄平，仄平平平。","平平平○，仄仄平平，仄仄仄平。","○仄平○，平仄仄仄，平平平仄。","仄仄平平，仄仄仄平，仄平平○。","仄平仄平，仄○平平。","仄平平平，仄仄仄平。","仄平仄平，平平平平。","仄仄平仄，平仄仄仄，仄仄平仄。","仄平平平，仄○仄平，仄平平平。","平平平平，仄平平平，平平○○。","仄平平仄，平平平仄，平平平仄。","平平仄仄，仄仄仄仄，仄仄仄仄。","平仄仄○，平平平平，仄平平平。","平平平平，仄平平平，○仄仄平。","平仄平仄，平仄平仄，平仄仄仄。","仄仄仄仄，○仄仄仄，平仄平仄。","平仄仄平，平平仄○，仄仄仄○。"],"paragraphs":["其难其难，道亦大艰，或缺或完。","战国盗窃，嬴秦暴孽，遗风余烈。","所存几何，枯株之柯，填源之波。","汉得天下，方有学者，其徒盖寡。","孝文孝武，稍稍复古。","仲舒之伍，巉嵒峥嵘。","穷先王经，道乃大明。","西汉之风，与三代同，实儒之功。","晋魏寇雠，学者寖浮，不源而流。","齐梁之闲，斧斫刀剜，大朴益残。","隋唱唐和，元气尽破，为斯文祸。","学者皇皇，赋道大光，六经逃藏。","冶容艳肤，绣衣红襦。","众奔群趋，若大有为。","谓之背驰，终身寒饥。","物不终盛，皇帝有命，万口齐庆。","复明经科，大张网罗，海隅山阿。","麟之奔奔，凤之轩轩，龙之蜿蜿。","会稽之竹，昆仑之玉，牛山之木。","逄蒙执射，伯乐进马，造父御驾。","琴瑟既更，韶音游声，复还于今。","唐虞之谟，夏商之书，其庶几乎。","天下之赋，摧缩消沮，迷失道路。","革万世弊，兴万世利，繄我皇帝。","臣敢不歌，流为大和，百世不磨。"],"title":"复古颂"}
