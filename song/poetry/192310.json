{"author":"郭祥正","id":192310,"strains":["平平平仄平，仄仄仄仄仄。","仄仄仄平平，仄仄平平仄。","平平仄仄平，平平仄平仄。","仄平平仄平，平平仄○仄。","仄平仄仄仄仄平，仄仄平平仄仄平。","○平仄仄○平仄，仄仄仄平○仄平。","○平仄仄仄仄仄，仄仄平平仄平仄。","○平仄仄仄平平，仄仄平平平仄仄。","平平仄仄平平○，○仄仄○仄○仄。","平平仄仄仄平平，平平○仄仄平平。"],"paragraphs":["酣酣桃始花，灼灼粉面笑。","粉色射花光，夺尽丹青妙。","蓝衫马上郎，风流亦年少。","语言虽未通，精诚默相照。","敛容缓步复掩门，只见桃花不见人。","轻红浅白正含露，欲落半开将送春。","凝心驻马日渐晚，隐忍时时下前坂。","回头又不见桃花，唯有青山遮醉眼。","扬鞭击镫歌团扇，相见不如不相见。","逢人寄语问桃花，春残吹洗落谁家。"],"title":"拟桃花歌"}
