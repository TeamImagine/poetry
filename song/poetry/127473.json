{"author":"方岳","id":127473,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄仄平平仄平。","仄仄仄平平仄仄，仄平仄仄仄平平。"],"paragraphs":["脱巾无计避炎熇，安得长风上泬寥。","自浴寒泉眉子砚，时浇苍石胆瓶蕉。","老来转觉身为累，贫甚岂为山可樵。","坐想草亭新竹上，一林碎月玉翛翛。"],"title":"热  其一"}
