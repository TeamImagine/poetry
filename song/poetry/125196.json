{"author":"王柏","id":125196,"strains":["平平仄仄仄平仄，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，仄仄平平仄仄平。","平仄仄平仄仄仄，仄平仄仄仄仄仄。"],"paragraphs":["平生不蓄买山钱，晚得佳城岂偶然。","官职丛中韬素志，风波险处谒名贤。","只将和气占心地，尚想清尊养性天。","宗党典刑难倒指，忍看庭玉泪溅溅。"],"title":"挽思泉居士  其一"}
