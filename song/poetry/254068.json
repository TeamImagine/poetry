{"author":"释宗杲","id":254068,"strains":["仄平○仄仄仄平，仄仄○平仄○仄。","仄仄仄仄仄仄仄，仄仄平仄平仄平。","平仄平○仄仄仄，○平○○平仄平。","○仄仄平仄仄仄，平平平仄仄？仄。","仄仄平平仄仄平，仄平平仄仄平仄。","平平平仄平平仄，仄仄平仄平平仄。","平平仄仄平仄○，平平仄○平仄仄。","仄仄仄平○仄○，平平仄仄○平仄。","平○仄仄仄平平，仄仄仄平仄平仄。","仄仄仄仄仄平平，仄仄仄仄平仄平。"],"paragraphs":["女流中有大丈夫，示现其身化其类。","以戒定慧解脱法，摄彼贪欲瞋恚痴。","虽处于中作佛事，如风行空无所依。","过去未来及现在，尘沙诸佛及菩萨。","异口同音发是言，善哉奇特世希有。","心源清净无忧喜，不作无喜无忧想。","逢场作戏随世缘，而于世缘无所著。","六月火云烧碧空，雷声忽震三千界。","销除热恼获清凉，是彼丈夫诞时节。","我说此偈助光明，普施法界诸女人。"],"title":"偈颂十四首  其四"}
