{"author":"虞俦","id":62603,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["青荧灯火小窗前，自笑醯鸡舞瓮天。","涉笔谩随斯立尾，着鞭蚤觉祖生先。","一觞独进何由醉，四鼓相将底未眠。","珍重梅枝为老伴，摩挲病眼向渠怜。"],"title":"羡监簿先出院"}
