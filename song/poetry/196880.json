{"author":"朱长文","id":196880,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["北窗二纪傲羲皇，节比渊明事更光。","共喜遐龄垂紫绶，莫嫌猛退弃铜章。","文房句就心常佚，药鼎功成寿转长。","七品官阶三品服，满斟绿醑醉春阳。"],"title":"次韵公绍贺崇静之赐金紫  其一"}
