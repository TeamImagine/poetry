{"author":"何万选","id":137417,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["天开奎壁作灵神，杰构凌霄景运新。","乍向鱼洲排雁塔，更看虎阜跃龙津。","山林风俗如邹鲁，翰苑文章迈汉秦。","此后鳌头夸遂水，应知魁阁瑞光频。"],"title":"创建魁星阁"}
