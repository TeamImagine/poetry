{"author":"释慧空","id":10029,"strains":["平平仄平平仄仄，仄平仄○平仄○。","仄平仄平仄仄平，仄平仄平仄○仄。","仄仄仄仄仄平平，平平平平○仄仄。","仄平平仄○平平，平平仄仄仄平仄。"],"paragraphs":["寒山忍寒哦五字，不为世间瓜与瓠。","寄庵续之则有余，法灯拟之不相似。","拾得日暮趁牛归，丰干天明骑虎去。","可怜辛苦油浇神，年年打供国清寺。"],"title":"跋白鹿寄庵续寒山诗卷后"}
