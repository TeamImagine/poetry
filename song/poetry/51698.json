{"author":"喻良能","id":51698,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["平生满耳说梅山，十里荷花缭绕间。","宫女三千颜绰约，绣衣十万彩斓斑。","濒江景好图难尽，飞鹭诗工语莫删。","定约后期穷胜赏，不辞和月棹船还。"],"title":"寄题梅山"}
