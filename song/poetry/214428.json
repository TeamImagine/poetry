{"author":"晁补之","id":214428,"strains":["平平仄平○仄平，仄平平仄平仄○。","平○仄仄仄平仄，仄平仄仄平平平。","平平平仄仄仄仄，仄仄○仄平平平。","平平仄仄仄平仄，平○仄仄平平○。","仄平平仄仄平仄，平仄仄仄平平平。","平平仄仄仄仄仄，仄仄仄仄○平平。","仄平平仄仄仄仄，○仄平仄平平平。","平○平○平仄仄，○平仄仄○平平。","仄平仄仄平仄仄，平平平仄平平平。","仄平平○仄仄仄，平仄仄仄平平平。","仄平仄仄○仄仄，平仄仄仄○平平。","平平○○仄仄仄，仄仄仄仄平平平。"],"paragraphs":["瑶池始波县圃风，邓林飞叶云搅空。","人间栎社几黄落，晓窗洗黛悲青铜。","常嗟彭祖悔杖晚，不见王母桃花红。","安知帝怒削龙伯，舆峤已没归墟中。","楚人方复感时节，申旦不寐同秋虫。","虚堂气入枕簟肃，熟寐不复闻嗈嗈。","大言身塞不得仰，了语无异鸿毛烘。","天如旋磨人蚁却，更千万日劳何功。","汉南种柳人笑尔，江潭凄怆雕形容。","小楼遐观午夜阒，凉月不尽山无穷。","一身逆旅过万物，千古昨梦如惊蓬。","胡床收虑暂一息，杲杲已上扶桑东。"],"title":"秋夜古风"}
