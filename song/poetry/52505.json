{"author":"释宝昙","id":52505,"strains":["仄平平平平仄平，仄平仄平平仄平。","仄平平仄仄仄仄，平仄○仄平平平。","仄平仄仄仄平仄，仄平仄仄平平平。","仄平仄仄仄○仄，平平仄平平仄平。","仄平平仄平仄仄，平平仄仄平平平。","仄平平仄仄平仄，仄仄平仄平平平。","平平仄仄○仄仄，平仄仄平平仄平。","仄平平仄仄平仄，仄平仄平平平平。","○平仄仄仄○仄，仄仄仄仄平平平。","仄平仄仄仄仄仄，仄仄仄仄平平平。"],"paragraphs":["浣花溪头春可怜，两凫一凫飞上天。","晓窗清浄易一卷，兄弟过午无炊烟。","大凫白首古人上，小凫绿鬓东风前。","简书不畏畏泥滓，黄金污人须弃捐。","故山民病公所见，门前万里东吴船。","曩时雷电泣真宰，后世儿女成嫣然。","人生固有浪自许，毛发便窥肝胆全。","主家无地置弦索，妾身已为他人妍。","相携感慨一堕泪，唯我与汝非同年。","出门大笑亦不恶，此意嘿寄飞鸿边。"],"title":"送伯才伯仲之官"}
