{"author":"白居易","id":15017,"strains":["平仄仄平平，仄平平○○。","仄○仄仄仄，平平平仄仄。","平平仄仄仄，仄仄仄仄仄。","○平平仄平，仄仄仄○仄。","平平仄仄仄，仄仄○平仄。","○仄仄平平，平平○仄仄。","平平仄平仄，平仄平仄仄。","仄仄平仄平，仄仄○平仄。","仄平平仄仄，平仄平○仄。","平仄平仄平，平○平仄仄。","仄仄仄仄○，仄仄○平仄。","仄仄仄仄平，平○○仄仄。","仄仄仄平平，○平平仄仄。","仄仄平仄平，仄平仄○仄。"],"paragraphs":["高岭峻棱棱，细泉流亹亹。","势分合不得，东西随所委。","悠悠草蔓底，溅溅石罅里。","分流来几年，昼夜两如此。","朝宗远不及，去海三千里。","浸润小无功，山苗长旱死。","萦纡用无所，奔迫流不已。","唯作呜咽声，夜入行人耳。","有源殊不竭，无坎终难止。","同出而异流，君看何所似。","有似骨肉亲，派别从兹始。","又似势利交，波澜相背起。","所以赠君诗，将君何所比。","不比山上泉，比君井中水。"],"title":"和荅诗十首 和分水岭"}
