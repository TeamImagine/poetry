{"author":"许月卿","id":140975,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄平平。","仄仄平平仄仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["凛凛如公一寸丹，荒城夜月彻清寒。","向时尚已死诸葛，今日难贪老阿瞒。","素志平生兆马革，黎民一郡博弹冠。","只鸡斗酒群群谶，吾力犹能灭贺兰。"],"title":"挽陈节使"}
