{"author":"陆游","id":40158,"strains":["仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。"],"paragraphs":["小山缘曲涧，路断得藤阴。","忽遇平生友，重论一片心。","兴阑棋局散，意豁酒杯深。","鸡唱俄惊觉，凄然泪满襟。"],"title":"甲子岁十月二十四日夜半梦遇故人于山水间饮酒赋诗既觉仅能记一二乃追补之二首  其二"}
