{"author":"方岳","id":127277,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄仄平仄，平仄仄平平仄平。","平仄仄平平仄仄，平平平仄仄平平。"],"paragraphs":["郡如斗大亦何堪，耕雨锄烟亦饱谙。","共话桑麻真有味，久抛蓑笠得无惭。","野田春水自深浅，晴日鸟声时两三。","安得一牛横短笛，南山之北北山南。"],"title":"劝耕  其一"}
