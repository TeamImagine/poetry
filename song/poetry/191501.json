{"author":"冯山","id":191501,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["举首看山不到山，每来留恨翠微间。","禅关但有经年约，使传终无一日闲。","春到柏林香渺渺，雨余岩漏泻潺潺。","虎溪莫过虚邀客，猿鹤钟峰怅未还。"],"title":"和李献甫云顶"}
