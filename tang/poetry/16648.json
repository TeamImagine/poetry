{"author":"白居易","id":16648,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["五十年来思虑熟，忙人应未胜闲人。","林园傲逸真成贵，衣食单疏不是贫。","专掌图书无过地，遍寻山水自由身。","傥年七十犹强健，尚得闲行十五春。"],"title":"闲行"}
