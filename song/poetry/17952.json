{"author":"吴芾","id":17952,"strains":["仄仄平平仄，平平仄仄平。","仄平平仄仄，仄仄仄平平。","仄仄仄平仄，仄平仄仄平。","平平平仄仄，平仄仄平平。"],"paragraphs":["不向庐山久，回头五十秋。","羡君联骑去，顾我几时游。","五老想如故，二林应更幽。","无因陪后乘，神往但形留。"],"title":"任漕鲁漕同谒史发运为庐阜之游恨不得偕行因成小诗二首  其一"}
