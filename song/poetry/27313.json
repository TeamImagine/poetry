{"author":"陈天麟","id":27313,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄仄平仄，仄仄仄平平仄平。","仄仄仄平平仄仄，平平平仄仄平平。"],"paragraphs":["春余暑气已骎骎，唤取胡床坐柳阴。","风里禽声来木杪，日斜树影倒溪心。","不知昨夜雨多少，幻出数峰云浅深。","老子此间殊不恶，为收佳趣入微吟。"],"title":"柳下"}
