{"author":"释原妙","id":158117,"strains":["仄仄仄○，平仄仄平。","仄仄仄仄平仄平，○仄○仄平○仄。","仄仄平仄仄平○，平平仄仄平平仄。","○平仄，仄平仄。","仄仄平，仄平仄。","平平仄仄○平仄。"],"paragraphs":["八十日中，千说万喻。","说也说到无说时，闻也闻到无闻处。","既是无说又无闻，功成果满凭何举。","吹龙笛，击鼍鼓。","皓齿歌，细腰舞。","桃花乱落如红雨。"],"title":"偈颂六十七首  其二二"}
