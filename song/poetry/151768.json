{"author":"何梦桂","id":151768,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["平生抵掌志伊吾，闻着鹃声泪血枯。","故国蚕丛千古恨，雾关熊耳一身孤。","自从飞去啼痕在，纵不归来有梦无。","莫向延秋门上叫，门楼无数白头乌。"],"title":"和昭德孙闻鹃"}
