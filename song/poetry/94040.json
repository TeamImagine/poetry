{"author":"戴复古","id":94040,"strains":["平平平仄仄平平，仄仄平平仄仄平。","仄仄平平仄平仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["黄堂开宴领佳宾，白鹭青原景一新。","寄兴江山擅名胜，折冲樽俎静风尘。","酴醾压架垂垂老，芍药翻阶楚楚春。","从此庐陵作佳话，平分风月两诗人。"],"title":"陪厉寺丞赏芍药"}
