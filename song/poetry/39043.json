{"author":"陆游","id":39043,"strains":["仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平平仄平。","平仄平平平仄仄，平平仄仄仄平平。"],"paragraphs":["我生尚及宣和末，颁历频惊岁月移。","负米养亲无复日，蓼莪废讲岂胜悲。","渡江百口今谁在，抱恨终身祇自知。","文字虚名何足道，樽前愧汝十章诗。"],"title":"生日子聿作五字诗十首为寿追怀先亲泫然有作"}
