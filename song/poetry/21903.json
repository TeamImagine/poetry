{"author":"员兴宗","id":21903,"strains":["平平仄仄仄平平，平仄平平平仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["乌衣巷陌尽清闲，鸾鹤飘然任往还。","九棘三槐前鲁国，一椿五桂老燕山。","姓名玉笈琅函上，班次珠宫贝阙间。","数百年来传洛学，尽从尹喜望秦关。"],"title":"寿李巽岩"}
