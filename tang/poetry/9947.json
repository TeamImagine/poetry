{"author":"韩愈","id":9947,"strains":["平平仄仄仄，仄仄仄仄○。","平仄仄平平，平仄平仄平。","平仄仄仄仄，仄平仄平平。","平平平仄仄，仄仄平○平。","平仄仄平仄，平平仄平平。","○仄仄仄仄，平仄仄平平。","平仄仄仄仄，○平平仄○。","平平仄平仄，仄仄○平平。","仄仄仄仄仄，平平仄○平。","仄仄仄仄仄，仄仄仄平平。","仄平仄仄仄，平仄平平平。","仄平仄仄仄，平仄平平平。","○平仄仄平，平仄平平平。","仄仄平仄仄，平平仄平平。","平仄仄仄仄，仄○仄平平。","平仄仄仄仄，仄平平仄平。","仄仄仄仄仄，平平？平○。","仄仄仄平仄，平平仄平平。","平平仄仄平，平仄平平平。","平平仄平仄，仄仄平平平。"],"paragraphs":["人皆劝我酒，我若耳不闻。","今日到君家，呼酒持劝君。","为此座上客，及余各能文。","君诗多态度，蔼蔼春空云。","东野动惊俗，天葩吐奇芬。","张籍学古淡，轩鹤避鸡群。","阿买不识字，颇知书八分。","诗成使之写，亦足张吾军。","所以欲得酒，为文俟其醺。","酒味既冷冽，酒气又氛氲。","性情渐浩浩，谐笑方云云。","此诚得酒意，余外徒缤纷。","长安众富儿，盘馔罗膻荤。","不解文字饮，惟能醉红裙。","虽得一饷乐，有如聚飞蚊。","今我及数子，固无莸与薰。","险语破鬼胆，高词嫓皇坟。","至宝不雕琢，神功谢锄耘。","方今向太平，元凯承华勋。","吾徒幸无事，庶以穷朝曛。"],"title":"醉赠张秘书"}
