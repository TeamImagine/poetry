{"author":"洪朋","id":224396,"strains":["仄平仄仄○平平，仄仄仄平平仄平。","平平平仄平仄仄，平平平平仄仄平。","平仄仄平平仄仄，平仄平平平仄仄。","○平平仄平平平，仄仄平平○仄仄。","平平平平仄仄平，平仄仄平平平平。","平平○仄平仄仄，○○仄仄平平平。"],"paragraphs":["故城叠𪩘临高台，古木到天猿鸟哀。","桐乡官寺山水里，泉声常疑骤雨来。","吾祖政成朱邑后，文采风流今未朽。","王郎游刃无全牛，籍甚能名传众口。","弦歌之声得故人，车殆马烦开芳樽。","明朝更指南斗去，相思目断江湖春。"],"title":"醉中作桐乡歌别王明府"}
