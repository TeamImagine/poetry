{"author":"尤袤","id":51102,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一种幽花迥出尘，孤高耻逐艳阳辰。","瑶枝巧插青鸾扇，玉蕊斜欹白鹭巾。","难与松筠争岁晚，也同葵藿趁时新。","西风昨夜惊庭绿，满院清香恼杀人。"],"title":"玉簪花一名鹭鸶"}
