{"author":"刘宰","id":93083,"strains":["平平仄平平，平仄平仄仄。","平仄平○○，平平仄平仄。","仄仄平仄平，平仄平平仄。","○平仄仄平，仄仄仄○仄。","仄平仄仄仄，仄平仄平仄。","仄仄仄平仄，平仄平仄仄。","仄平○平仄，平仄仄平仄。","仄平仄平平，仄仄平平仄。","平平仄仄仄，○仄平仄仄。","平平仄平平，○○仄平仄。","仄○○平仄，平○○○仄。","仄仄仄仄平，○仄平平仄。","仄仄仄仄平，仄仄平平仄。"],"paragraphs":["君家九华山，山翠常在目。","鸡犬声相闻，山腰几邻曲。","本固枝叶蕃，无若君之族。","当年紫橐翁，一念要亲睦。","俸余不自有，买田遍谿谷。","计口给之食，昏旦常陆续。","吉凶更资助，常使有余畜。","只今大江南，盛事君家独。","君归广此意，胜处新卜筑。","周遭植名花，中间敞家塾。","少长驱之学，毋间亲疏属。","庶几子又孙，更衍无穷福。","亦使紫橐翁，百世流清馥。"],"title":"赠九华程兄"}
