{"author":"释慧远","id":17068,"strains":["仄仄平仄仄，仄仄平仄仄。","平平仄仄○，仄仄○○仄。","平仄平仄仄，仄仄仄仄仄。","仄仄仄平平，平仄○仄仄。","平○仄○平，平仄仄平仄。","平仄仄平○，仄仄平平仄。","仄仄仄仄平，仄仄仄○仄。","仄平仄仄仄，仄仄平○仄。","平平仄仄平，仄仄仄平仄。","平平仄平仄，仄仄仄○仄。","仄仄平平仄，仄仄平仄仄。","仄仄平平仄仄○，仄平仄仄○平仄。"],"paragraphs":["一粒红稻饭，几滴牛领血。","凭君子细看，我亦难分雪。","耕者耕未已，种者种不歇。","目望九霄云，谁顾三伏热。","秋收政其时，全在要精洁。","升合等平分，彼我言词绝。","暗室不可欺，吃水也防噎。","上人饱法味，道眼能昭彻。","归来满钵香，坐断水云舌。","金毛恣翻踯，异兽潜深穴。","栗棘金刚圈，略不通水泄。","百草头边着眼看，七星用处当风截。"],"title":"偈颂一百零二首  其三九"}
