{"author":"项安世","id":53949,"strains":["仄仄平平仄，仄仄平平平。","平平○○仄，仄仄仄平平。","仄平仄仄仄，○仄仄○平。","仄平平仄○，仄○平仄平。","仄仄仄平平，平仄平○○。","仄仄平仄平，平仄仄平平。","仄○仄仄仄，平仄仄○平。","平○仄平仄，仄仄仄○仄。","平平仄仄仄，仄仄平平平。"],"paragraphs":["背立梧桐岭，面对匡庐峰。","江流过其下，渺渺去朝宗。","万山左右卫，如阵复如墉。","壮哉天地间，伟观人所钟。","自有此山来，来往尝憧憧。","岂是千载人，无有此心胸。","定应出圣宅，山鬼閟其踪。","兹行亦奇事，突兀肯相供。","多言恐怒我，急下扶吾筇。"],"title":"岭上见大江及匡庐诸峰"}
