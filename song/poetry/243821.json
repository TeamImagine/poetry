{"author":"谢绛","id":243821,"strains":["仄仄仄平仄，仄平平仄○。","仄○平仄仄，○○仄平平。","仄仄平平仄，平○仄仄平。","仄○平仄仄，平仄仄平平。","仄仄平平仄，平平仄仄平。","平○○仄仄，平仄仄○平。"],"paragraphs":["彼有上人者，妙谈心所降。","达空知不二，观行本无双。","久阻飘花席，因思响雪窗。","社中虽得远，方外自非庞。","梦幻惭他劫，风尘厌此邦。","终期亲道树，何必忆重江。"],"title":"洛中冬夕道话有怀善慧大士联句"}
