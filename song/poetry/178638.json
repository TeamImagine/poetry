{"author":"鲜于侁","id":178638,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["瓶钵飘然别帝乡，法音从此振东方。","黄龙山下传心印，白鹤泉边起道场。","甘露无时皆一味，旃檀何处不清香。","烦师更唱宗门曲，兔角龟毛任展张。"],"title":"送确公长老住灵岩"}
