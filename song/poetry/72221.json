{"author":"曾丰","id":72221,"strains":["仄平平仄仄仄平，仄平平仄平仄平。","○平仄仄仄平仄，仄仄仄平仄平平。","平平平仄平仄仄，平平平仄仄平仄。","○平平仄仄平○，平仄仄平平仄仄。","平平○仄平仄平，平平平仄仄仄平。","平平平仄仄仄仄，仄仄平○平仄平。"],"paragraphs":["一团烟火百十家，一丛林木千万花。","浪游那料有奇遇，似入武陵眼生霞。","诗人多爱疑可赏，舟人多忌戒无往。","中途还未免迷行，初意得无成妄想。","渔翁禅伯花所私，成仙成佛未可知。","花今于我有大造，六幅归帆春水肥。"],"title":"舟行过龙骛洲舟人指似桃花林满山烂漫"}
