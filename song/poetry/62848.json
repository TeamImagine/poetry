{"author":"薛季宣","id":62848,"strains":["平仄仄平仄，仄仄平平平。","仄仄仄平仄，平平仄平平。","仄仄仄平仄，仄仄仄仄○。","平平仄平○，平平仄平平。","仄仄仄平仄，○○仄平平。","平仄平平○，仄仄仄仄平。","仄平仄平仄，平平仄平平。"],"paragraphs":["秋菊粲真色，落若千金卮。","对此好时序，馨香散幽奇。","烂漫在伊昔，邂逅不可期。","吾来倦逢迎，玄黄马常驰。","二子复何事，相从意熙熙。","奔走尘埃间，一见蹙我眉。","向之念佳赏，惭颜朵人颐。"],"title":"重阳马上看菊"}
