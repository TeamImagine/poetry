{"author":"宋庠","id":2583,"strains":["平仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","○平仄平仄，平仄仄平平。","仄仄平平仄，平平仄仄○。","平平平仄仄，仄仄仄平○。","平仄平平仄，○平仄仄平。","平○仄平仄，○仄仄○○。"],"paragraphs":["河洛成冰候，关山欲雪天。","寒灯随远梦，残历卷流年。","杯共芳醪冻，簪依短发偏。","毫厘九牛畔，头角两蜗前。","冶外金休跃，山阿溜或穿。","飘人谁怨瓦，使鬼尚须钱。","招隠芝岩路，盟真玉笈篇。","何当坐清颍，闲洗世中缘。"],"title":"大寒夜坐有感"}
