{"author":"李彭","id":232205,"strains":["平平仄仄平仄平，平平平平平仄平。","仄平平仄仄仄仄，仄仄○○平仄平。","仄平仄仄仄仄仄，仄仄仄仄平平平。","仄○仄仄平平仄，平仄平仄平平平。","仄平？仄平仄仄，平仄仄仄平平平。","平平仄平仄仄仄，平平○仄平仄平。","平平平仄仄平仄，○仄仄仄平平平。","平平平仄仄仄仄，仄仄平仄平平平。","仄平平仄仄平仄，仄仄仄仄○○平。","仄○仄仄平○○，仄仄平平○仄平。","仄○仄仄仄仄仄，平仄？○○仄平。"],"paragraphs":["秦人屈鼎真画师，胸蟠风云人得知。","独无佳句自润色，未忍援毫时吐之。","酒浇块磊遂倒槖，素练忽复翻淋漓。","宛如盛怒生囊口，飚至霆击何由追。","墨云霮{雨/对}摧半岳，飞动殆莫穷端倪。","征人解装马伏枥，居人墐户鸡亦栖。","虚堂高挂髪为立，三伏凛凛无炎曦。","吴侯怜我惨不乐，卷去随手俱清夷。","乃知非独画工妙，妄念起灭分毫厘。","想当在笥常汹汹，不与关河相蔽亏。","会当一雨被八表，何用袐藏深密为。"],"title":"吴熙老家风云图"}
