{"author":"苏籀","id":3940,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["未拆娇红浅紫骈，差差众叶翠翘然。","误称兰艳风流冠，且纵桃夭万一怜。","列槛闭帷增峭烈，诉杯阁笔负婵娟。","司花处子春风面，醲态奇香想象焉。"],"title":"瑞香一首呈韩子平"}
