{"author":"毛珝","id":120789,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄平平平仄仄平。","仄仄仄平平仄仄，平平平仄仄平平。"],"paragraphs":["中年已悟昔皆非，正学无师更可悲。","诗道纵能通阃域，圣经曾未涉藩篱。","拟从周子参无极，更为东莱续近思。","适意舞雩时一咏，区区何用苦吟为。"],"title":"中年"}
