{"author":"陈陶","id":36665,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["平南门馆凤皇毛，二十华轩立最高。","几处谈天致云雨，早时文海得鲸鳌。","姻联紫府萧窗贵，职称青钱绣服豪。","江徼无虞才不展，衔杯终日咏离骚。"],"title":"赠江南从事张侍郎"}
