{"author":"强至","id":182751,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["洗马池边喜气俱，二公同日上云衢。","北门学士参台鼎，内阁才臣贰斗枢。","晓殿春风迎拜舞，晚街霁日照传呼。","回头应笑蹉跎客，养拙长甘伴圉夫。"],"title":"腊月二十三日群牧使元内翰曾龙图同日拜枢参之命是日立春"}
