{"author":"陆游","id":37697,"strains":["仄平仄平平，仄仄仄仄仄。","仄平平仄平，仄仄仄仄仄。","○平仄平仄，平仄仄平仄。","平平○仄仄，平仄仄仄仄。","平仄平平平，平平仄○仄。","平平仄仄仄，○仄仄平仄。","仄平仄平仄，仄仄仄平仄。","仄○仄仄○，仄○平平仄。","○仄仄平平，仄仄仄平仄。","平○仄平平，仄仄平仄仄。"],"paragraphs":["往年出都门，誓墓志已决。","况今蒲柳姿，俛仰及大耋。","妻孥厌寒饿，邻里笑迂拙。","悲歌行拾穗，幽愤卧啮雪。","千岁埋松根，阴风荡空穴。","肝心独不化，凝结变金铁。","铸为上方剑，衅以佞臣血。","匣藏武库中，出参髦头列。","三尺粲星辰，万里静妖孽。","君看此神奇，丑虏何足灭。"],"title":"书志"}
