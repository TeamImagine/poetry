{"author":"周紫芝","id":240118,"strains":["平平仄平仄，仄仄平平平。","仄仄仄平仄，平平平仄○。","平平仄平仄，仄仄仄平平。","仄平平平仄，平平仄平平。","平仄○○平，仄仄平仄平。","平平仄○仄，仄仄平平平。","仄仄平仄平，仄仄仄仄平。","平○仄仄仄，平仄○平平。","平平仄仄平，仄仄平仄仄。","仄仄仄○○，仄仄仄仄○。","平仄仄平仄，仄仄仄仄平。","平平仄○仄，平平仄平平。"],"paragraphs":["西风动帘幕，蟋蟀鸣高堂。","蔓草湿零露，秋闺知夜长。","佳人掩朱户，背烛解罗裳。","愿言鸳鸯梦，双飞入方塘。","清影横疏棂，奈此明月光。","依依照长夜，炯炯明愁肠。","不恨郎不归，恨月入我床。","披衣复起坐，嚬翠挑残缸。","开缄取素书，解结罗带傍。","一读再三叹，再读泪数行。","终夜不成寝，曙色忽满窗。","虽云有膏沐，谁能理晨妆。"],"title":"秋闺词"}
