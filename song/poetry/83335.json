{"author":"陈文蔚","id":83335,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["琼楼玉宇不胜秋，把酒临风味转优。","云雨自为朝暮变，歌诗不尽古今愁。","谁知明月天心到，却有佳宾水际留。","无限醉眠呼不醒，步随清影只搔头。"],"title":"中秋雨作中夜月明余方叔留寓斋宿酒阑随水纵步方叔有诗用韵同赋"}
