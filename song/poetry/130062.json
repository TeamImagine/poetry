{"author":"李昴英","id":130062,"strains":["仄仄平平仄仄平，平平仄仄仄平平。","仄平仄仄平平仄，平仄平平平仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["吹面东风竖绿蓑，诗翁七十醉婆娑。","放怀自号天随子，知我无如春梦婆。","吟有小奚磨破砚，卧看赤脚踏行窝。","太湖争似黄湾阔，高浪粘天独笑过。"],"title":"送荃翁张端义之惠阳"}
