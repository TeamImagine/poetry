{"author":"陈文蔚","id":83435,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["清明恰值雨晴时，賸喜邻僧福有诗。","十里懒寻沽酒旆，一编深下读书帷。","放怀是处青春好，无事于中白日迟。","况是精蓝去家近，兴来何惜瘦藤支。"],"title":"清明资福僧遣诗赋此以答之"}
