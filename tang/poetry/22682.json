{"author":"李商隐","id":22682,"strains":["平平仄仄仄平平，平仄平平仄仄平。","平仄平平平平仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["西师万众几时回，哀痛天书近已裁。","文吏何曾重刀笔，将军犹自舞轮台。","几时拓土成王道，从古穷兵是祸胎。","陛下好生千万寿，玉楼长御白云杯。"],"title":"汉南书事"}
