{"author":"释文珦","id":134097,"strains":["仄仄仄平平，平仄○○仄。","○仄仄平仄，平仄○仄仄。","平平平仄○，仄平平仄仄。","平平仄平仄，平仄平○仄。","仄仄平平平，平平仄仄仄。","仄平平仄平，仄仄平平仄。","仄仄仄仄平，仄仄平仄仄。","平仄平平仄，仄平○仄仄。","平平仄平仄，平仄平仄仄。","仄仄仄平仄，仄仄平仄仄。","仄仄平仄平，平平仄○仄。","平平仄平平，○平仄○仄。","平平平仄平，○平仄平仄。","仄仄平仄仄，仄仄仄平仄。"],"paragraphs":["逝水向东流，前后浪相续。","尼父达机兆，川上叹不足。","人生天地间，百年诚短促。","菁华草头露，光景风中烛。","两鬓成枯蓬，萧萧不再绿。","那知今日欢，不是明朝哭。","所仰唯圣贤，亦复归鬼录。","而况顽冥者，厥身沈利欲。","随流不知返，终世常仆仆。","大化一朝尽，腐灭同草木。","岂若黄绮徒，居然在空谷。","于焉自逍遥，其人美如玉。","吾生千载余，犹知慕遐躅。","寤寐斯不忘，耿耿在心目。"],"title":"逝水"}
