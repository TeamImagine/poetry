{"author":"李觏","id":113501,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["老年才到病还催，老病成丛拨不开。","腹冷有时如咽雪，耳虚终日独闻雷。","半生辛苦归三径，万恨销磨向一杯。","赖得竹窗无事处，清风频共故人来。"],"title":"次韵酬屯田陈丈见寄"}
