{"author":"缪烈","id":133420,"strains":["平平平仄平平仄，仄平仄仄平○仄。","平仄平平平仄平，○平○仄平平仄。","仄仄仄仄平平平，平平仄仄平仄○。","仄平平仄平仄平，平仄平仄仄平平。","仄平平仄平平仄，仄平○平仄平仄。","平平○仄仄平平，平平平仄平平仄。","仄仄平平仄仄平，平平仄仄仄平平。","平平仄仄仄平平，仄仄平○仄仄平。"],"paragraphs":["幽岩萧飒商飚起，一天灏气凉如水。","金井梧飞兰谷芳，长江浪冷莼鱼美。","雁字半侧银钩欹，云光净扫光陆离。","桂花岩下香满枝，随意催送到书帷。","碧潭烟敛琉璃滑，素娥乘鸾下天阙。","清晖深射水晶宫，虚明澄澈蛟龙窟。","上下天光一镜浮，冰轮碾破一天秋。","今来古往事悠悠，月自升沈水自流。"],"title":"狮子岩"}
