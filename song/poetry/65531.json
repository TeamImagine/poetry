{"author":"廖行之","id":65531,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["廷尉年来犴狱清，更凭藻鉴惠诸生。","新奇往往多闻罢，朴鲁区区亦竟成。","已见规橅通造化，会看勋业正钧衡。","先生小试澄清手，天下颙颙望太平。"],"title":"上湖北赵司仓三首  其三"}
