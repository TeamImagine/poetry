{"author":"许景衡","id":230292,"strains":["仄平仄仄仄平平，仄仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["得贤一语可书绅，妙选由来属世臣。","千里方能辨驽骥，四灵安可后龟麟。","共看再造恢王业，肯使中原杂战尘。","闻有皇都近消息，眉间喜气已津津。"],"title":"再用前韵  其一"}
