{"author":"姚合","id":19850,"strains":["平仄平平○，平平仄仄平。","仄平○仄仄，仄仄仄平○。","仄仄○平仄，平平仄仄平。","○平平○仄，平仄仄○○。","仄仄平平○，平平仄仄○。","平○平仄仄，平仄仄平平。","仄○平平仄，仄平仄○平。","仄平平仄仄，平仄仄平平。","平仄平平仄，○平仄仄平。","平平仄仄仄，仄仄仄平平。"],"paragraphs":["楼有章亭号，涛来自古今。","势连苍海阔，色比白云深。","怒雪驱寒气，狂雷散大音。","浪高风更起，波急石难沈。","鸟惧多遥过，龙惊不敢吟。","坳如开玉穴，危似走琼岑。","但褫千人魄，那知伍相心。","岸摧连古道，洲涨碚丛林。","跳沫山皆湿，当江日半阴。","天然与禹凿，此理遣谁寻。"],"title":"杭州观潮"}
