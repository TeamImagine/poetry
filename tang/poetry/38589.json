{"author":"皮日休","id":38589,"strains":["仄平仄平平平仄平○仄，平平仄仄○。","平平平仄仄，平仄仄平平。","平仄平平仄，○平仄平平。","平○○仄仄，平仄仄平平。","仄仄平仄仄，平平仄仄平。","仄平平仄仄，平仄仄○平。","平仄○平仄，平平仄仄平。","仄平平仄仄，平仄仄平○。","平○平平○，○平仄仄平。","仄平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["日休陆龟蒙烦署虽难避，僧家自有期。","泉甘于马乳，苔滑似龙漦。","任诞襟全散，临幽榻旋移。","松行将雅拜，篁阵欲交麾。","望塔青{骨孝}识，登楼白鸽知。","石经森欲动，珠像俨将怡。","筠簟临杉穗，纱巾透雨丝。","静谭蝉噪少，凉步鹤随迟。","烟重回蕉扇，轻风拂桂帷。","对碑吴地说，开卷梵天词。","积水鱼梁坏，残花病枕欹。","怀君潇洒处，孤梦绕罘罳。"],"title":"独在开元寺避暑颇怀鲁望因飞笔联句"}
