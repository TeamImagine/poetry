{"author":"李曾伯","id":129710,"strains":["仄仄平平仄仄平，平平仄仄仄平平。","平平平仄仄平仄，平仄仄平平仄平。","平仄平平平仄仄，平平平仄仄平平。","平平平仄平平仄，仄仄平平平仄平。"],"paragraphs":["误领元戎太乙旗，提封四履镇南篱。","旄倪争向道涂看，名姓亦为蛮徼知。","时务正殷毋事酒，春光虽好莫言诗。","经营都了家山去，此是从容觞咏时。"],"title":"将至桂林戒弗作诗饮酒"}
