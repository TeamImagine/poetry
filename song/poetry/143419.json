{"author":"舒岳祥","id":143419,"strains":["平平仄仄平平仄，平仄仄平仄仄仄。","平平仄仄平平平，平○仄仄平平仄。","平平仄仄○平仄，仄仄平平仄平仄。","仄平平仄平平平，平平仄○平○仄。","仄仄平平仄仄平，仄仄平平仄仄仄。","仄平平平仄仄平，平仄平平○仄仄。","仄仄平○仄仄平，仄仄仄○平仄仄。","仄平仄仄仄仄平，仄平仄仄○平仄。","平平仄仄仄仄平，仄仄平平平平仄。","仄平平仄仄○平，平仄○平平仄仄。","平平平仄仄平平，仄平平仄平平仄。","平仄平平仄仄○，○仄平平○仄仄。"],"paragraphs":["梅花树下梅花石，花作玉痕石铁色。","黄筌粉本花光枝，风吹数片尤奇特。","何年处士横斜句，影落寒溪印苔碛。","又疑飞自罗浮来，花仙谪堕投苍璧。","或是天星下陨时，打着梅梢灭不得。","若非曾支织女机，机上花纹相照射。","定是荆和泣玉时，泪入璞间余点滴。","不然越女昔浣纱，指痕印粉难揩拭。","荒唐诡幻不可穷，我自稽经探根极。","傅岩人去实和羹，花落空岩余此迹。","花开花落几春风，弃捐墙角真堪惜。","携向檐前洗濯看，相对无言三太息。"],"title":"梅花石吟"}
