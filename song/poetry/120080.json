{"author":"彭耜","id":120080,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["宅成天下借图看，始笑平生眼力悭。","地占百湾多是水，楼无一面不当山。","荷深似入苕溪路，石怪疑行雁荡间。","只恐中原方鼎沸，天心未遣主人闲。"],"title":"第宅  其一"}
