{"author":"杨万里","id":48847,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["天女风梭织露机，碧丝地上茜栾枝。","何曾系住春归脚，只解萦长客恨眉。","节节生花花点点，茸茸晒日日迟迟。","后园初夏无题目，小树微芳也得诗。"],"title":"红锦带花"}
