{"author":"陈宓","id":96960,"strains":["仄平平仄仄平平，仄仄平平仄仄平。","平仄仄平平仄仄，仄平○仄仄平平。","仄仄平仄平○仄，仄仄平平仄仄平。","○仄仄平平仄仄，仄平平仄仄平仄。"],"paragraphs":["下帷窥圃事多违，到得南园已夕晖。","松竹不忙无世态，柳梅相逐见天机。","仆便萧散朝犹睡，鹤惯羁孤晚自归。","如此得闲堪自适，底须危处始知几。"],"title":"和柯东海潘瓜山游南园韵"}
