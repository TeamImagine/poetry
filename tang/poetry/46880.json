{"author":"王贞白","id":46880,"strains":["平○平平仄，仄仄平平平。","平仄平仄平，平平平仄平。","平平仄仄平，○平仄平平。","平平仄平仄，仄平平仄平。","平平仄仄○，仄仄平○○。","平平仄○平，平平平仄○。","平平仄平平，平仄仄平平。","平仄○仄平，仄平平仄○。"],"paragraphs":["尝闻陶彭泽，解印归匡庐。","今见冯海昏，辞官还隐居。","贤人五百年，间生信非虚。","清风激贪冒，白云同卷舒。","家山列画屏，绿水环庭除。","秋清对吟尊，羲皇人不如。","祇今建昌民，方话大冯君。","何必遗爱碑，政声人尽闻。"],"title":"送建昌冯明府"}
