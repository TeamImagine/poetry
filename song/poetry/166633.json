{"author":"张玉娘","id":166633,"strains":["平平仄仄平平仄，平平○仄平平仄。","平平平仄仄○○，平平仄仄平平仄。","平仄平平仄仄平，仄平平仄？平仄。","仄平仄仄仄平平，平平仄仄平平仄。"],"paragraphs":["香魂夜静趋龙阙，天风吹袂凌波袜。","鲛人愁织雪绡衣，飞琼笑问青华髪。","肌澈冰霜玉树寒，步摇环珮玻璃滑。","一声梦觉晓鶑啼，帘筛半枕梨花月。"],"title":"梦游龙阙"}
