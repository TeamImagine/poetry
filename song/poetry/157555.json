{"author":"韩维","id":157555,"strains":["仄平仄平仄，仄仄仄平仄。","平平仄平仄，仄仄仄平仄。","○平仄平仄，仄仄仄仄仄。","平平仄平平，平仄平仄仄。","平平仄平平，平仄仄平仄。","平平仄仄平，平仄平仄仄。","平平仄平仄，平○仄仄仄。","平○仄平仄，仄仄平仄仄。"],"paragraphs":["适郊惮勤远，近市厌喧跼。","纷然异趋向，日晏靡宁足。","回车憩琳馆，邂逅得所欲。","凉飚飒生林，飞雨时度竹。","醇醪挹云浆，佳果咀冰玉。","讙争校奕棋，谈笑追割肉。","兹辰著休令，嬉燕动辇毂。","聊从一时乐，庶以同厥俗。"],"title":"伏日同当事诸君饮延祥观"}
