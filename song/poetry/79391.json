{"author":"欧阳修","id":79391,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["玉阶朝罢卷晨班，官舍相留一笑间。","与世渐疏嗟已老，得朋为乐偶偷闲。","红笺搦管吟红药，绿酒盈樽舞绿鬟。","自是风情年少事，多惭白发与苍颜。"],"title":"答子华舍人退朝小饮官舍"}
