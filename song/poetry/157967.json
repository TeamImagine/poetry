{"author":"韩维","id":157967,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["乍去炎氛浊暑中，高怀幽事不如穷。","乍怜老竹梢云碧，已见新梨著露红。","回雪舞腰来洛浦，仰天歌韵有秦风。","雄图壮节消磨尽，所得清樽一笑同。"],"title":"和三兄晚饮"}
