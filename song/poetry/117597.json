{"author":"徐鹿卿","id":117597,"strains":["平仄平平仄仄平，平仄仄仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["炎运中天岁甲申，谁令汉鼎重千钧。","故家舆地伤瓜裂，真主城楼细指陈。","今古一时如合券，明良千载庆逢辰。","来年竹帛功名就，图绘云台笔有神。"],"title":"再用前韵送地图"}
