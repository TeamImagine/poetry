{"author":"方回","id":147616,"strains":["仄平平仄仄平仄，仄仄平平平仄仄。","仄平仄仄仄平平，仄仄平平平仄仄。","平平平仄平仄平，仄仄仄○平仄平。","仄平仄仄仄平仄，平仄平平平仄平。","○平仄仄平平仄，仄仄仄平仄平仄。","平平仄仄○仄仄，仄仄仄平平仄仄。","仄平平○平仄○，平仄平平仄仄平。","平仄平平○仄仄，仄平平仄平平平。","仄仄平平仄平仄，仄仄平平平仄仄。","仄仄平仄仄仄仄，○仄平平平仄仄。"],"paragraphs":["紫阳元日得晴日，晓鹊声边骈贺客。","玉梅烂漫照椒觞，尽我真珠红一石。","祁山山下初立春，马上送迎逢故人。","故人挈榼藉芳草，啼鸟游丝天气新。","吟鞭转入西江路，宝月欲圆碧霄暮。","南方战罢闻者喜，尽道上元仍甲子。","卒然军兴由盗兴，千里无烟况有灯。","鸡犬逃生且未暇，上元之雨吾何憎。","万马还营速须早，放与田家蚕麦好。","甲子之雨恐不可，听彼谣言愁杀我。"],"title":"甲子雨"}
