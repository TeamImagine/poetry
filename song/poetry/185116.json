{"author":"沈遘","id":185116,"strains":["仄仄平平平仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄仄平仄，平仄平平仄仄平。"],"paragraphs":["塞外风烟河上尘，归来始觉二毛新。","承明自厌频趋直，沧海还思一濯巾。","幕府旌旗初压境，画船歌吹便行春。","湖山满目旧游在，何日从公醉紫莼。"],"title":"七言送密学施侍郎知杭州"}
