{"author":"锺浚","id":196761,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄仄平仄，平仄平平平仄平。","仄仄平平平仄仄，仄平平仄仄平平。"],"paragraphs":["过乡昼锦剖符雄，海上蓬莱第一宫。","自古胜游矜物外，于今藩阃压江东。","湖山清赏绝尘境，风月高吟虚讼筒。","促诏归来如汉典，出分千里入三公。"],"title":"送程给事知越州"}
