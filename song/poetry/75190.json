{"author":"赵蕃","id":75190,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["竟孤春碧醉梅前，犹喜囊中有和篇。","雪后晚风衡岳路，雨余秋色五溪边。","一书寥阔忘重寄，小别侵寻过半年。","赖是时从安道逸，有时共说伯仁贤。"],"title":"寄周允升"}
