{"author":"白居易","id":14979,"strains":["平平平平仄，仄仄仄平平。","仄仄仄平仄，平平仄平平。","仄仄平平仄，仄仄仄平平。","平平平仄仄，平仄○平平。","平平仄○仄，仄仄平仄平。","仄○仄仄平，平仄○平平。","仄仄仄仄仄，平仄仄平平。","仄仄平仄仄，仄仄平平平。","平平仄平仄，平仄仄平平。","平仄仄仄仄，仄平仄○平。","平平仄仄仄，仄仄平仄平。","仄平仄仄仄，平○仄平平。","平平○仄仄，平仄○○平。"],"paragraphs":["凉风飘嘉树，日夜减芳华。","下有感秋妇，攀条苦悲嗟。","我本幽闲女，结发事豪家。","豪家多婢仆，门内颇骄奢。","良人近封候，出入鸣玉珂。","自从富贵来，恩薄谗言多。","冢妇独守礼，群妾互奇邪。","但信言有玷，不察心无瑕。","容光未销歇，欢爱忽蹉跎。","何意掌上玉，化为眼中砂。","盈盈一尺水，浩浩千丈河。","勿言小大异，随分有风波。","闺房犹复尔，邦国当如何。"],"title":"续古诗十首 七"}
