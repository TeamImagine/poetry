{"author":"李端","id":7450,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["高僧无迹本难寻，更得禅行去转深。","青草湖中看五老，白云山上宿双林。","月明潭色澄空性，夜静猿声证道心。","更[说谢]公南座好，烟萝到地几重阴。"],"title":"寄庐山真上人"}
