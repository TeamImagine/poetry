{"author":"文同","id":168455,"strains":["平平仄平平仄仄，平仄仄平平仄仄。","平平○平平仄仄，平仄○平平仄仄。","仄平仄平仄平仄，平○平平仄○仄。","仄平仄平平平仄，平仄平平○仄仄。"],"paragraphs":["胡蜂采花花气薄，黄鸟啄花花蕊落。","林风吹花花片乱，池水浸花花色恶。","少年惜花会花意，晴张青帏雨油幕。","劝君直须为花饮，明日春归空晚萼。"],"title":"惜花"}
