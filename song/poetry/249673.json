{"author":"郭印","id":249673,"strains":["平平仄仄平，仄仄仄平仄。","平平平仄平，仄仄仄平仄。","仄仄○平平，仄仄仄仄仄。","仄平仄平仄，平仄○○仄。","○平平平平，仄仄平平仄。","仄仄仄平仄，仄平平仄仄。","仄仄仄仄平，仄平平仄仄。","仄○仄○平，平仄平仄仄。","○平平仄平，？仄平仄仄。","平平仄平○，平仄平平仄。"],"paragraphs":["人生合散多，罕与故人遇。","今辰天气佳，偶尔得清晤。","况复临江亭，一目万景聚。","晚烟乍明灭，天远重重树。","长江湾环来，浩荡仍东注。","对此酌春酒，饮酣诗可赋。","我欲写笔端，恨无摩诘句。","岂如二三公，才力超七步。","观情殊未阑，倏忽天欲暮。","凭谁挽羲和，为把车轮驻。"],"title":"与大受述之耕道游绝尘亭探韵得赋字"}
