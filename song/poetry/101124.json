{"author":"韩琦","id":101124,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["寒食初过始及旬，魏都偏重此佳辰。","倾城尽作河生日，匝岸皆如蜡祭人。","几舰神仙疑骇俗，一川笳鼓任同民。","东皇似助熙台乐，并与千门万户春。"],"title":"壬子三月十八日游御河二首  其一"}
