{"author":"王之道","id":7133,"strains":["平平○平平，仄平平仄平。","仄仄仄仄仄，仄仄平仄平。","仄平平平平，仄仄平平○。","仄仄○仄平，仄仄平平平。","平平仄平仄，○仄平平平。","仄仄仄仄平，○仄平平平。","仄平平平平，仄平仄平平。"],"paragraphs":["黄花如幽人，别来心念之。","邂逅适我愿，讵可无一辞。","缅怀东篱游，旧与西风期。","乞我三百株，烂醉风前杯。","休文有佳裔，咳唾成新诗。","把玩乞菊章，颇愧前篇非。","寄言崔蓝田，舍之复谁贻。"],"title":"和沈元吉与唐用崔乞菊"}
