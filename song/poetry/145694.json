{"author":"林泳","id":145694,"strains":["平○仄仄仄平平，仄仄仄仄○仄平。","仄平仄平仄平仄，仄平仄仄平○○。","平○平仄仄仄○，仄○仄仄仄平平。","平平仄平○平仄，仄仄○仄仄平平。","平平仄○平仄仄，平平○仄仄○○。","仄平仄平仄平仄，仄仄仄仄平仄平。","仄平仄仄仄平仄，仄仄仄平平平平。","仄○平平平仄仄仄仄，仄○仄仄○○平。"],"paragraphs":["山中白鹿老而灵，有客有客占鹿鸣。","我寻石门不知处，道人出洞欢相迎。","修行无力有我相，不应信息令渠惊。","吁嗟至人离诸有，一切相自有心生。","桃源意行花两岸，山阴兴尽雪三更。","道人道人苦多事，尔自采药渠食萍。","白云满洞不须扫，客去客来云无情。","我闻神仙游处白鹤叫，试听夜半空中声。"],"title":"仙都白鹿歌"}
