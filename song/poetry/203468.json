{"author":"孔平仲","id":203468,"strains":["仄平○○平平平，仄仄仄仄○○平。","平○平○平仄平，平平○平○仄平。","仄平平平仄○○，仄仄仄仄仄仄平。","平仄仄仄仄仄平，仄平仄仄平仄平。","仄○仄仄平平平，平平仄仄平○平。","平平仄仄仄平平，平仄仄仄仄仄平。","平平仄仄仄仄平，平平仄仄○平平。","仄平仄平○仄平，平平平平平仄平。"],"paragraphs":["怒雷殷殷西南天，黑气一抹如长烟。","鲸嘘鳌噫蛟吐涎，龙呼其俦相后先。","散为飞云盖蜿蜒，以尾卷海洒百川。","河伯乃在坎底眠，震惊掉动忧不全。","白浪涌起高于船，冈驰隰舞山回旋。","崩冲摆落蔚高骞，声势烈烈孰使然。","须臾寂静又改前，余氛倚汉犹青玄。","小虾奋头如自贤，神龙归宫鱼出泉。"],"title":"观暴"}
