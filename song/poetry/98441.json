{"author":"倪思","id":98441,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平仄仄仄仄平平。","平平仄仄平平仄，平仄平平仄仄平。"],"paragraphs":["踏雪来游大涤宫，缘崖一一访仙踪。","回环九锁银为阙，峭拔千山玉作峰。","冰柱高垂泉带石，珠幢整立桧兼松。","清寒入骨非人境，知在云霄第几重。"],"title":"初入洞霄"}
