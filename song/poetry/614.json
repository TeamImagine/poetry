{"author":"徐铉","id":614,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["杨柳依依水岸斜，鹢舟东去思无涯。","坐临棋局延明月，行采题诗对落花。","虚白亭中多宴赏，钱塘湖上剩烟霞。","风光到处宜携酒，况有余杭阿姥家。"],"title":"送阮监丞赴余杭"}
