{"author":"元稹","id":14717,"strains":["平仄平平仄仄平，平平仄仄仄平平。","平平平仄平平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平平仄平。"],"paragraphs":["闲夜思君坐到明，追寻往事倍伤情。","同登科后心相合，初得官时髭未生。","二十年来谙世路，三千里外老江城。","犹应更有前途在，知向人间何处行。"],"title":"寄乐天"}
