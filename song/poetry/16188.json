{"author":"仲并","id":16188,"strains":["仄仄平平仄，平平仄仄平。","○平平仄仄，平仄仄○平。","仄仄平平仄，平平仄仄平。","仄平平仄仄，○仄仄平平。","仄仄平平仄，平平○仄○。","仄○平仄仄，平仄仄○平。","○仄平○仄，仄平仄仄○。","仄○○仄仄，平仄仄平平。","平平平平仄，平平○仄平。","仄平平○仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平○仄平。","平平○仄仄，仄仄仄平平。"],"paragraphs":["六管阳初复，前宵月尚圆。","长庚俄梦李，崧岳故兴宣。","国使新恩数，忠臣夙眷偏。","节龙开远目，衣绣耸华年。","日月声名起，风雷号令传。","自应威动岳，曾是力回天。","相国关中粟，尚书地上钱。","委藏淹府库，飞挽乱车船。","南獠元归地，西方正拓边。","定知新将饱，尤赖我公贤。","赫赫兰台旧，飘飘凤沼仙。","终焉还魏阙，聊尔驻荆川。","曲学联珠履，非才污彩笺。","千秋期鹤寿，万里附鹏鶱。"],"title":"陈漕生辰代杨文作"}
