{"author":"杨冠卿","id":67928,"strains":["平平仄仄平仄仄，仄仄平平○仄平。","平平仄仄仄平仄，平仄仄仄○平平。","平平仄仄仄平仄，平平仄仄平平平。","仄仄平仄仄仄仄，仄○平仄平平平。"],"paragraphs":["淳熙戊戌冬十月，恰似东风三月时。","冰霜不变沍寒色，溪壑次第回春姿。","花情柳意已无耐，红英粉艳争纷披。","道傍牛喘不复问，欲了公事真痴儿。"],"title":"冬十月百卉尽芳"}
