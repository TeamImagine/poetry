{"author":"项安世","id":54172,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["五更鼍鼓忽逢逢，舟子闻晴上北江。","推枕一兵辞画戟，开门三骑到篷窗。","鹿鸣厚意陈箱篚，伐木深情缀酒腔。","小雅风流千古在，飞吟亭下此心降。"],"title":"别岳州"}
