{"author":"楼钥","id":66846,"strains":["仄仄○平仄仄平，仄平平仄仄平平。","仄平仄仄仄平仄，○仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄仄。"],"paragraphs":["广莫乘风隘九州，乱山无数点平畴。","一千里外在吾目，三十年来无此游。","地下天高俱历历，鸢飞鱼跃两悠悠。","昌黎费尽南山句，旷望还能似此不。"],"title":"南山广莫轩"}
