{"author":"罗升","id":165028,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["风雨千山落叶秋，不知当岁泣尼丘。","仲由有勇休凭虎，宁戚虽贤且饭牛。","史笔谩贻来世恨，书生空替古人愁。","凭君局外留高着，莫道乾坤只么休。"],"title":"和潘彦国见赠"}
