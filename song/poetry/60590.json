{"author":"郭明复","id":60590,"strains":["仄平仄仄平平平，平仄仄仄平仄平。","仄平仄仄仄平仄，平仄仄仄平平○。","平平仄仄仄平仄，仄平平平平仄平。","仄平仄仄平平仄，仄仄平仄平平平。"],"paragraphs":["道人昔日来开山，山鬼悔泣门不关。","一时梵宇借岩麓，千载绝景归人间。","松萝郁勃树旌纛，水泉丁东鸣佩环。","两苏寂寞涪翁死，杖屦谁与同跻攀。"],"title":"大人按部过云安下岩留小诗命同赋"}
