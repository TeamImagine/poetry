{"author":"王奕","id":140074,"strains":["仄仄平平仄仄平，仄平平仄仄平平。","仄平平仄平平仄，平仄仄平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["滴血书笺吁帝言，此功端已与之天。","是非成败人间事，生死去来方外仙。","龟背丰碑昏落日，鸦巢老木倚孤烟。","庙前万舸随风下，应笑当年澛港船。"],"title":"和叠山拜虞雍公庙"}
