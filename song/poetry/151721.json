{"author":"何梦桂","id":151721,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["昔年有约共投簪，回首红尘白发新。","物外烟霞逢野逸，山中风雨望佳人。","好凭野鹤寻和靖，莫待山灵唤孔宾。","迟暮不来松荫落，飞柯恐解折车轮。"],"title":"招隠三首  其一"}
