{"author":"艾可叔","id":158249,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["醉却长年懒著篙，聊依山市泊江皋。","船收蒲席风初定，人卧芦花月正高。","时有沙禽惊客梦，厌听枥马龁空槽。","晓来细雨秋烟湿，意思三分是楚骚。"],"title":"樟镇夜泊"}
