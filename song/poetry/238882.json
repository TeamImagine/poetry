{"author":"孙觌","id":238882,"strains":["仄平仄平仄，仄仄平仄仄。","仄仄仄仄平，平平仄平仄。","仄平平平平，仄仄平仄仄。","平平仄？平，仄仄○仄仄。","仄○仄仄仄，平仄平平仄。","仄仄仄仄平，仄仄○仄仄。"],"paragraphs":["二年客尘土，独夜忧悄悄。","遇酒一破颜，歌呼醉连晓。","寸心为谁明，伴此孤月皎。","枯柟郁峥嵘，老干空自表。","蚁穿万孔萃，蛛挂千丝扰。","白鹤逝不来，岂敢更择鸟。"],"title":"再和"}
