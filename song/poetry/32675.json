{"author":"陆游","id":32675,"strains":["平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["吾道非邪来旷野，江涛如此去何之。","起随乌鹊初翻后，宿及牛羊欲下时。","风力渐添帆力健，𫇛声常杂雁声悲。","晚来又入淮南路，红树青山合有诗。"],"title":"望江道中"}
