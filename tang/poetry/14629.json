{"author":"元稹","id":14629,"strains":["平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["泉溜才通疑夜磬，烧烟余暖有春泥。","千层玉帐铺松盖，五出银区印虎蹄。","暗落金乌山渐黑，深埋粉堠路浑迷。","心知魏阙无多地，十二琼楼百里西。"],"title":"留呈梦得子厚致用"}
