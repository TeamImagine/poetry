{"author":"刘禹锡","id":11137,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平平仄平。"],"paragraphs":["自到山阳不许辞，高斋日夜有佳期。","管弦正合看书院，语笑方酣各咏诗。","银汉雪晴褰翠幕，清淮月影落金卮。","洛阳归客明朝去，容趁城东花发时。"],"title":"罢郡归洛途次山阳留辞郭中丞使君"}
