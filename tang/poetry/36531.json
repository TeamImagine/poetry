{"author":"张泌","id":36531,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["空江浩荡景萧然，尽日菰蒲泊钓船。","青草浪高三月渡，绿杨花扑一溪烟。","情多莫举伤春目，愁极兼无买酒钱。","犹有渔人数家住，不成村落夕阳边。"],"title":"洞庭阻风"}
