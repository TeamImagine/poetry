{"author":"方一夔","id":152358,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["甘死蓬窗笑我痴，兴来况值夜凉时。","闲中不觉年华促，归去方知宦路危。","酒瓮沉沉倾玉瀣，簟筠细细蹙风漪。","月残梦醒诗初就，枯笔长抛网蟢丝。"],"title":"杂兴五首  其五"}
