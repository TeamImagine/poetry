{"author":"陆龟蒙","id":28149,"strains":["○○仄仄仄，仄仄平○○。","○平平平平，仄仄平平平。","仄仄平平平，○仄平仄平。","仄仄仄平仄，仄平仄○平。","仄仄平仄仄，仄平平仄平。","仄仄仄平仄，仄平平仄平。","平平仄平仄，仄仄平平平。","仄平平平仄，仄仄平平平。","平平仄仄仄，仄仄平平平。"],"paragraphs":["行行问绝境，贵与名相亲。","空经桃花坞，不见秦时人。","愿此为东风，吹起枝上春。","愿此作流水，潜浮蘂中尘。","愿此为好鸟，得栖花际邻。","愿此作幽蝶，得随花下宾。","朝为照花日，暮作涵花津。","试为探花士，作此偷桃臣。","桃源不我弃，庶可全天真。"],"title":"奉和袭美太湖诗二十首 桃花坞"}
