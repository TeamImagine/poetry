{"author":"沈说","id":104703,"strains":["仄仄平平仄仄平，平平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["燕翼初干渌满池，桑阴收尽麦黄时。","一年春事又成梦，几日愁怀欲废诗。","料理病身尝药遍，揩摩睡眼看书迟。","翛然独倚阑干立，花下狸奴卧弄儿。"],"title":"暮春"}
