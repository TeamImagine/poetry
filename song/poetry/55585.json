{"author":"朱熹","id":55585,"strains":["平平仄仄○，平平仄平平。","仄平仄仄仄，仄仄仄仄平。","仄仄仄仄仄，○平仄平平。","平仄仄仄仄，平仄平○平。","仄平仄仄仄，仄仄平平平。","仄仄平平平，仄平平○平。","仄○仄仄仄，○仄平仄平。","平平仄○仄，平仄平平平。"],"paragraphs":["清晨坐武观，凉风动高旌。","挟弓一笑起，屈此四座英。","破的亦已屡，穿杨讵云精。","军吏不敢贺，高鸟时相惊。","解韝脱决遂，缓带飘华缨。","俯仰新亭幽，旷然尘虑清。","内正外自直，三揖奚所争。","端居得深玩，君子非虚名。"],"title":"题君子亭"}
