{"author":"李之仪","id":205189,"strains":["仄仄仄仄平，仄仄○○仄。","平仄仄仄平，平仄平○仄。","仄平平仄仄，仄○仄仄仄。","仄仄○仄平，仄仄仄平仄。","平平仄仄仄，仄仄仄仄仄。","平平○仄平，仄仄○仄仄。","仄仄仄仄仄，平平仄平仄。","平平平○平，仄仄仄平仄。","平平仄平仄，仄仄平仄仄。","仄平仄平平，平仄平仄仄。","仄平仄平平，○仄仄仄仄。","○平仄平平，仄平平仄仄。"],"paragraphs":["恋恋欲报恩，岁月犹过隙。","常恐寸草晖，终负阳和力。","万锺非所养，所重在以色。","庶几参与骞，不独慕今昔。","千寻用或短，乃未及咫尺。","哀哉过隙心，泪尽坟草碧。","坐见食亦睹，幽明固无隔。","蒸尝虽其时，要是未为得。","诗书圣人事，力久真自积。","卷舒岂他人，忠孝均我职。","尚容表龟趺，过者必此式。","长江会生尘，德辉何可及。"],"title":"题繁川徐氏孝严亭"}
