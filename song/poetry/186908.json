{"author":"刘挚","id":186908,"strains":["仄仄仄仄仄，仄平仄平平。","○仄仄仄平，仄仄平仄平。","平○仄平仄，平仄平平平。","仄仄仄仄仄，仄仄平仄平。","平平仄仄仄，仄仄平平平。","平仄仄仄仄，平仄平仄平。","仄平○平仄，平仄平平平。","平○仄○仄，平平仄平平。","仄平仄平仄，平仄○仄○。","仄仄仄平平，平平○仄平。","平平仄仄仄，平○平平平。","平平仄平仄，平平仄平平。","仄平仄平仄，平仄○仄平。","仄仄平平平，仄仄平平平。"],"paragraphs":["置闰岁八月，祝融冒秋权。","当代不肯归，滞暑歊以延。","金行奋刚义，天令惩骄愆。","一雨恶气死，百物疲瘵痊。","阴阳战既定，灏气苏天渊。","揪敛物得性，丰给民有年。","小轩占幽寂，危坐凉翛然。","身如赦炮烙，蓬山弄飞泉。","冷风啸梧竹，清响摇碧鲜。","净几少喧蝇，髙檐除嘒蝉。","烦心爽已蜕，尘观清疑仙。","于兹饬前懈，图书猎陈编。","晤言隔朋类，披卷盟圣贤。","乐此怀髙风，北望心悁悁。"],"title":"县斋秋日雨后寄李圣和"}
