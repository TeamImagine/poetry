{"author":"李纲","id":243007,"strains":["仄仄仄仄平，仄平仄平仄。","平平仄平仄，平仄仄仄仄。","仄仄平仄平，仄平○仄仄。","仄平平平平，平仄仄平仄。","仄平仄平仄，仄仄平平仄。","仄仄仄仄平，仄仄平仄仄。"],"paragraphs":["取饭遣化人，散花有天女。","维摩一方丈，安用室百堵。","况我麋鹿姿，本非冠冕伍。","脱身归梁谿，蓑笠钓烟雨。","结交有风月，扫念无寒暑。","巨盗傥削平，此志良自许。"],"title":"次韵李似之秋居杂咏十首  其六"}
