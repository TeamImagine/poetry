{"author":"虞俦","id":62226,"strains":["仄仄平平仄仄平，平平仄仄仄平平。","平平平仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["雨送行人上短篷，东君更借一帆风。","桃源春水半篙稳，锦谷清溪几曲通。","远岫天边凝晚碧，夕阳波面泛微红。","舟行又胜山行好，两岸芳菲一顾中。"],"title":"临安泛舟"}
