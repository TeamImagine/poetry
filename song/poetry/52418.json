{"author":"释宝昙","id":52418,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄平平平。"],"paragraphs":["梦中时一到湖山，酷爱山云似我贤。","尽有新诗题叶满，岂无流水逐人还。","经年晏坐追摩诘，尽日提携欠小蛮。","白首著书成过计，何时椽笔为锄删。"],"title":"寄吴知府"}
