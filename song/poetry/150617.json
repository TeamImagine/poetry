{"author":"牟𪩘","id":150617,"strains":["平平平仄平仄仄，平仄仄仄仄仄仄。","仄仄○平仄平仄，平仄仄仄平仄仄。","仄仄仄平仄，仄仄仄平仄。","平平平，平○平，仄仄仄仄平仄仄。","仄仄仄平仄仄平平，仄平平○仄仄平。","仄平○平平平仄仄仄，平平仄仄仄平平。","仄仄仄仄仄仄仄，○平○平平仄平。","仄平平仄仄仄仄仄仄，○仄平仄仄仄平。","平○仄仄仄仄仄，仄仄○仄○仄平。","仄○平○仄，○仄平仄仄，仄仄仄○仄平仄。"],"paragraphs":["何年尘镜昏乍洗，金背涌出状怪诡。","自古空言马生角，今乃见马生两翅。","恐是渥漥种，往往感龙气。","龙惟神，飞行天，若傅两翅何足贵。","想似穆天子会瑶池，肉多身重不得飞。","一朝乘之逍遥出六合，奔风轶电那容追。","万里一息日未旰，当时从官无乃疲。","或云车辙马迹往往有，如此安用彼翅为。","徒留诞谲诳后世，我愿观者更勿疑。","我闻西王母，参目而虎首，物以类应固宜尔。"],"title":"有翅天马图"}
