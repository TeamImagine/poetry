{"author":"陈舜俞","id":146610,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，平平平仄仄平平。","平平平仄平平仄，仄仄平平仄仄平。"],"paragraphs":["闻说欧川似沃洲，一溪分作两溪流。","长桥跨岸虹垂地，高阁凌空蜃吐楼。","浩荡乾坤供醉眼，凄凉风雨送行舟。","凭谁为问乘槎客，未必无人犯斗牛。"],"title":"留槎阁"}
