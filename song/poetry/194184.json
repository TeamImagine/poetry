{"author":"苏轼","id":194184,"strains":["平平○平，平平仄仄。","仄仄仄仄，平仄仄仄。","仄仄仄仄，平仄仄仄。","仄平平平，仄仄平仄。","仄平仄仄，仄仄平仄。","仄平平平，平仄平仄。","仄○仄仄，仄仄仄仄。","仄平○平，○仄平仄。","仄平仄仄，平仄平仄。","仄平○平，仄平仄仄。"],"paragraphs":["天生烝民，为之鼻口。","美者可嚼，芬者可嗅。","美必有恶，芬必有臭。","我无天游，六凿交斗。","骛而不返，跬步商受。","伟哉先师，安此微陋。","孟贲股栗，虎豹却走。","眇然其身，中亦何有。","我求至乐，千载无偶。","执瓢从之，忽焉在后。"],"title":"颜乐亭诗"}
