{"author":"范祖禹","id":200835,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄平平平平仄仄，仄平平仄仄平平。"],"paragraphs":["翔鸾戢翼下层空，南浦归帆逐晓风。","梦寐兰陔清露白，啸歌江国火云红。","王畿结绶来无久，天汉乘槎去可通。","莫为淹回销壮节，力行须与古人同。"],"title":"孙秀才下第𫏐还京口留别起居邀余和以赠行"}
