{"author":"孔武仲","id":200757,"strains":["平仄仄仄仄，仄平平仄平。","仄仄仄仄平，平仄仄平平。","平仄仄平仄，平平平平平。","平平仄平平，仄仄仄平○。","平仄○仄仄，仄平仄平平。","○仄平平平，仄仄平平平。"],"paragraphs":["朝贵偶谪宦，郡侯真好贤。","吏事不到门，身与白云闲。","堂下有流水，堂前俱青山。","时携孟光来，冷语夕阳间。","登览兴已尽，浩然亦俱还。","颇笑沉湘人，戚戚多愁颜。"],"title":"白公草堂"}
