{"author":"刘挚","id":187222,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["胸中奇蕴入天渊，平昔英游梦寐间。","宝剑早因灵气识，卧龙今惜壮图闲。","匈奴尚敢乘黄屋，汉骑新闻戍玉关。","应共将军话功业，酒酣朝夕望燕山。"],"title":"寄高阳陈镐"}
