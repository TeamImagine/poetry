{"author":"章甫","id":64814,"strains":["平仄平平仄平仄，仄仄○平仄平仄。","平平仄仄仄○平，平仄平平仄平仄。","平○平仄仄○仄，○仄平平平仄仄。","平平仄仄仄平平，仄○仄平平仄仄。","平平仄仄平平平，平平平仄仄平○。","○平平仄仄平仄，仄仄仄仄平仄平。","仄平仄仄平仄仄，仄仄平平○仄仄。","仄平平平仄平仄，○仄平平仄仄仄。","平平平仄仄○平，仄仄○○平仄平。","平○仄仄平平仄，平平仄仄○平仄。"],"paragraphs":["秋浦堂前有清集，久客思家泪痕湿。","连年客里作中秋，今岁还家又无及。","山中茅屋冷如水，应念征尘何日洗。","边鸿也解寄归音，旅燕亦能辞故垒。","滔滔四海知音谁，公家公子岁寒期。","殷勤为我拨新酿，煖热向我哦好诗。","我生志愿良自足，肯向天涯长碌碌。","愿君腰金佩鸣玉，从我羹藜饭脱粟。","秋风舟子两相催，侧帽长吟归去来。","开帆转柁清溪口，还山要趁重阳酒。"],"title":"中秋次韵"}
