{"author":"陆游","id":37280,"strains":["仄仄平平仄仄平，仄平仄仄仄平平。","平仄仄仄仄仄仄，仄仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["二顷元知未易求，不如马磨学文休。","正令未死有几日，那得残年丛百忧。","霜野挟弓朝射雁，烟陂吹笛暮呼牛。","兴来醉倒寻常事，莫信儿童笑白头。"],"title":"明日自和"}
