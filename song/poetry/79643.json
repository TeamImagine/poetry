{"author":"欧阳修","id":79643,"strains":["平仄仄仄平，平○仄平平。","仄仄○平平，平平仄平平。","平平○仄平，平仄仄仄平。","平仄仄仄仄，仄平平仄平。","仄仄仄仄仄，仄○仄平平。","仄仄仄仄仄，平仄平仄平。","平仄仄平仄，平平仄○平。","仄平平仄仄，仄仄仄平平。","平仄仄仄平，仄平○仄平。","平○仄仄平，仄仄仄仄平。","仄平平仄仄，平仄仄平平。","平仄仄仄仄，仄平仄平平。","仄仄仄○平，仄仄平平平。","○○仄仄平，仄平仄平○。","仄平平仄仄，仄仄仄平平。","仄仄仄仄仄，○平仄平平。","○仄平平仄，仄平○平○。"],"paragraphs":["吾慕李汉超，为将勇无俦。","养士三千人，人人百貔貅。","关南三十年，天子不北忧。","吾爱李允则，善觇多计筹。","虏动静寝食，皎如在双眸。","出入若变化，谈笑摧敌谋。","恩信浃南北，声名落燕幽。","二公材各异，战守两堪尤。","天下不用兵，尔来三十秋。","今其继者谁，守冀得李侯。","李侯年尚少，文武学彬彪。","河朔一尺雪，北风煖貂裘。","上马擘长弓，白羽飞金鍭。","临行问我言，我惭本儒鲰。","汉超虽已久，故老尚歌讴。","允则事最近，犹能想风流。","将此聊为赠，勉哉行无留。"],"title":"送李太傅知冀州"}
