{"author":"苏轼","id":193591,"strains":["仄平○仄仄，平仄仄○仄。","仄平仄仄仄，仄仄仄平仄。","平平仄平仄，仄仄平仄仄。","仄平平仄平，仄仄仄平仄。","平平仄平仄，仄仄平仄仄。","仄仄平仄仄，平仄平仄仄。","仄平仄平仄，平仄仄平仄。","平平仄平平，仄仄○仄仄。"],"paragraphs":["野人献竹{鼠卯}，腰腹大如盎。","自言道傍得，采不费罝网。","鸱夷让圆滑，混沌惭瘦爽。","两牙虽有余，四足仅能仿。","逢人自惊蹶，闷若儿脱襁。","念此微陋质，刀几安足枉。","就擒太仓卒，羞愧不能飨。","南山有孤熊，择兽行舐掌。"],"title":"竹{鼠卯}"}
