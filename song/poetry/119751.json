{"author":"林希逸","id":119751,"strains":["仄仄○平仄，平平仄○平。","仄○平仄仄，仄仄仄平平。","仄仄平平仄，平○仄仄平。","平○平仄仄，仄仄仄平平。","平仄○平仄，仄平仄仄○。","仄平○仄仄，仄仄仄平平。"],"paragraphs":["隠几看尧典，身惭不并生。","道如知所味，食亦见于羹。","饱学宁求饱，精思不厌精。","垂衣虽已远，失箸恍然惊。","端坐如吁咈，忘饥在服行。","盐梅思致主，说不愧阿衡。"],"title":"食见尧于羹"}
