{"author":"李纲","id":243110,"strains":["仄仄平平仄仄平，平平平仄仄平平。","仄平仄仄平平仄，仄仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["十日荆溪雪未晴，敲冰聊作善权行。","最怜击碎琼瑶片，欲爱长闻环珮声。","百仞岩端仙梵过，千株松下老僧迎。","斯游自觉平生少，颇怪淹留景太清。"],"title":"善权即事十首  其二"}
