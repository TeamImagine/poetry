{"author":"罗升","id":165068,"strains":["平平仄平平，○仄平仄仄。","平平平平平，○仄仄○仄。","○○仄平仄，平仄平仄仄。","仄平仄仄○，仄仄仄平仄。","平○平仄仄，○仄仄○仄。","仄平仄平平，仄仄仄○仄。","仄平平仄平，○仄仄仄仄。","○平？○平，仄仄平仄仄。"],"paragraphs":["秋风动江皋，吹落鸥鹭影。","先生江湖心，收作目中景。","庭深树阴好，门掩禽语静。","一声寂寞中，恍若隔人境。","胸中兵十万，临敌暇且整。","敛之塞成皋，纵去举鄢郢。","仆方栖会稽，蹇足未得骋。","中原倘相逢，亦有凭轼请。"],"title":"观棋"}
