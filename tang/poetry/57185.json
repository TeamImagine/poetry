{"author":"岑参","id":57185,"strains":["○仄仄仄○，仄平仄仄平。","平○仄平仄，平仄平平平。","平仄仄○仄，平平平仄平。","平平平○○，仄仄平仄平。","平仄仄平仄，平仄平仄○。","仄仄仄○○，平平平仄平。","仄平仄平仄，平仄平平平。","仄平平仄平，仄仄仄○平。","仄平仄○仄，仄仄平仄○。","仄仄○平平，平平仄平平。","平平○仄仄，仄仄平平平。","仄仄平平平，仄仄平平平。","仄平仄平仄，仄仄○平平。","仄仄仄仄平，平平仄平○。","仄仄仄平仄，○平仄○○。","仄仄平○○，平平平仄○。"],"paragraphs":["燕子与百劳，一西复一东。","天空信寥廓，翔集何时同。","知己怅难遇，良朋非易逢。","怜君心相亲，与我家又通。","言笑日无度，书札凡几封。","湛湛万顷陂，森森千丈松。","不知有机巧，无事干心胸。","满堂皆酒徒，岂复羡王公。","早年抱将略，累岁依幕中。","昨者从淮西，归来奏边功。","承恩长乐殿，醉出明光宫。","逆旅悲寒蝉，客梦惊飞鸿。","发家见春草，却去闻秋风。","月色冷楚城，淮光透霜空。","各自务功业，当须激深衷。","别后能相思，何嗟山水重。"],"title":"送王著作赴淮西幕府"}
