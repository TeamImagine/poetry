{"author":"周必大","id":50468,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["文公八十会伊川，盛事于今又百年。","岂意苍颜华发叟，亦陪黄阁紫枢仙。","府居末至容连栋，班路前瞻愧比肩。","丁丙连干支合德，君臣庆会岂虚传。"],"title":"文忠烈公居洛有丙午同甲会诗今执政府凡三位枢密使王季海参政钱师魏先在焉前岁夏某忝参预连墙而居适然齐年时号丙午坊次文公韵简公"}
