{"author":"查元方","id":994,"strains":["仄仄仄平仄，仄平○仄○。","平平仄仄平，仄平平仄平。","平仄仄仄仄，仄仄仄平平。","○平○仄仄，仄仄仄平平。","平平仄平仄，平平仄○○。","平平仄？仄，仄平平仄平。","仄平平仄仄，仄仄平仄平。","仄平平仄仄，仄平平平平。","仄仄平仄平，○仄仄仄○。","仄仄平仄仄，平仄仄平仄。","仄仄平平平，平平仄平仄。","仄平仄平○，仄仄平仄仄。","仄仄仄仄仄，○平平仄仄。","仄平仄仄仄，仄平平平仄。","仄仄平平仄，仄仄平平仄。","平仄仄平平，平平仄平仄。","仄平平平平，平仄仄平仄。","仄仄○平平，平平仄平仄。","平○平平平，？仄平仄○。","平仄平平仄，平平○平平。","平平仄仄仄，仄仄平平平。","平平仄平仄，仄仄仄平平。"],"paragraphs":["大道贵知止，昔贤称二疏。","今来我季方，退身兹有余。","潇洒去桎梏，放荡狎樵渔。","疏泉离远窦，凿石构层庐。","溪禽拂窗牖，山花满庭除。","寒藤系舴艋，碧潭澄素舒。","睹兹尘{土盍}外，始见仁智居。","痛哉方散适，溘然归丘墟。","恨不同老彭，其乐永只且。","自古千禄辈，知进不知退。","立事名虽扬，全身理何昧。","茂先赋鹪鹩，体物知显晦。","一旦祸自速，临刑无以对。","李斯恋富贵，下包周身智。","及忆东门犬，已弃咸阳市。","平子著归田，渊明舍彭泽。","后来区区人，谁复挂书册。","我喜从今云，吾宗有逋客。","山号查公山，嵽嵲云汉间。","山下查公冢，溪声长潺潺。","高台好怅望，绝磴堪跻攀。","他年谢簪绂，永此继闲闲。"],"title":"查公山"}
