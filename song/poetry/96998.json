{"author":"陈宓","id":96998,"strains":["仄平平仄仄平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["众峰奇秀四围旁，拥出千寻月样塘。","只鹭双凫自来往，圆荷细草竞高长。","密云带雨天应近，晚照酣春水自香。","幸有家人来共看，如何也作簿书忙。"],"title":"久不到流惠杨至之相访邀游杨以干亟归因呈之"}
