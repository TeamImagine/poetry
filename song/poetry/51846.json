{"author":"喻良能","id":51846,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["谁识尊前戏彩身，须髯如棘鬓如银。","久为朝士空餐甚，又见秋声满耳新。","元亮祇思三迳乐，子云何事九衢尘。","襟期兰契如君少，未可匆匆动去轮。"],"title":"赠楼尉"}
