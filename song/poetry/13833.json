{"author":"宋祁","id":13833,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["谒舍修容倦刺毛，纷纷朱紫笑银袍。","吴天破月愁归晚，楚俗伤春忌唱高。","江步挐舟双打桨，酒亭横帜一持螯。","平台邹马英游盛，霏霰连天待赋毫。"],"title":"张生南归"}
