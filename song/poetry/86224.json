{"author":"韩淲","id":86224,"strains":["仄平仄仄仄，仄仄仄平平。","仄仄平平仄，○平平仄平。","平平仄平仄，平仄仄仄平。","○平仄仄仄，平平○○平。","仄仄仄仄仄，平仄平平平。","平平平仄平，仄仄平平平。"],"paragraphs":["敬亭不可见，得见敬亭人。","寂寂红尘里，长安风日春。","人生易为感，华发倏已新。","从容一抚几，图书正横陈。","臭味有美恶，风俗多浇淳。","飘然湖海身，欲去还逡巡。"],"title":"赠李孟达审计"}
