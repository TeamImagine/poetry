{"author":"张肃","id":155617,"strains":["仄平平仄仄平平，仄仄平平仄仄平。","仄仄平平仄仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["位分南北与东西，旷典才修俗顿移。","乐合鸾皇下庭宇，觯扬虎蜼伏樽彝。","头颅如许堪殊席，筋力无多奈缛仪。","敢昧邦君明德意，后知方遣负先知。"],"title":"乡饮酒唱和诗"}
