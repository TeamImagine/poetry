{"author":"杨万里","id":48058,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["风骚坛上径雄趋，不作俳辞笑矣乎。","纸落云烟看醉旭，气含蔬笋薄僧殊。","夜来霜月千家满，雨后风埃半点无。","安得与君幽讨去，一觞一咏恼西湖。"],"title":"和徐衡仲惠诗"}
