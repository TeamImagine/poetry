{"author":"曾几","id":249135,"strains":["仄仄平平仄，平平仄仄平。","平平平仄仄，仄仄仄平平。","平仄平平仄，平○仄仄平。","平○仄仄仄，平仄仄平平。","平仄○平仄，平平仄仄平。","仄平平仄仄，平仄仄○平。","仄仄平平仄，平平仄仄平。","平平仄○仄，仄平仄平平。"],"paragraphs":["对雪同谁语，登楼似欲仙。","人家修月户，丈室散花天。","山拥钩帘外，江横隐几前。","寒深落雁渚，清集钓鱼船。","扶病从摩诘，销忧得仲宣。","展书明细字，烹茗湿疏烟。","月好还同梦，诗成已下弦。","明年傥相忆，一为到关边。"],"title":"雪中登王正中书阁"}
