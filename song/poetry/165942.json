{"author":"陆文圭","id":165942,"strains":["平平平平平，仄平仄○仄。","平○仄仄仄，仄仄仄仄仄。","○○仄平平，平平平仄仄。","仄平仄仄平，平仄○平仄。","仄平平○平，仄仄仄平仄。","平平仄仄仄，仄仄平仄仄。","平平仄平仄，仄平仄○仄。","仄平仄○平，仄仄仄仄仄。","平平仄平仄，仄仄仄平仄。","平平仄○仄，平仄仄平仄。","仄平平仄仄，平仄仄平仄。","平平仄平仄，○仄平平仄。","○仄仄平平，仄平○仄仄。","仄○仄仄平，平平平仄仄。","平平○○仄，○仄○○仄。","平○仄○仄，仄仄○仄仄。","仄仄仄仄平，平平○平仄。"],"paragraphs":["虞山摴西城，尚湖绕其趾。","青屏照玉镜，屈折十八里。","传闻汉真人，丹成飞入水。","到今水不腥，鱼鳖长而美。","往年山中人，夜半忽惊起。","神锋闪烈电，烁烁光不已。","平明𣃁山骨，石函半镵毁。","土花蚀苍龙，岁月不可纪。","玄灵启幽秘，结构此经始。","云香染衣佩，岚翠袭巾履。","道人方晏坐，秋叶打窗纸。","西风送诗句，吹入千岩里。","收拾费工夫，远来将举似。","见叟却忘言，炉烟生棐几。","徐云乘兴出，兴尽行当止。","山中有缘事，比欲相料理。","白鹤数日饥，吾今且归耳。"],"title":"赠季清隠道人"}
