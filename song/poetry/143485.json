{"author":"舒岳祥","id":143485,"strains":["平仄平仄仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。"],"paragraphs":["春去花亦去，何如见此花。","青山飞霭合，白日乱烟遮。","望月惟昏镜，看书似隔纱。","潇湘闻夜雨，此景属谁家。"],"title":"前所咏诸花皆托物以赋者尔未若眼花乃吾身之花岂得遗乎"}
