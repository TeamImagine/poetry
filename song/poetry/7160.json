{"author":"王之道","id":7160,"strains":["仄○仄平平，平仄○平仄。","平平仄平平，仄仄仄平仄。","仄平平仄平，仄仄仄平仄。","平平平仄仄，仄仄仄平仄。","平平仄平仄，仄仄仄平仄。","仄平○平平，仄仄平仄仄。","仄平平仄平，平仄平仄仄。","○平仄平仄，平仄平仄仄。","平平仄平仄，平仄仄平仄。","平平仄仄平，平平仄○仄。"],"paragraphs":["解衣振林霏，欹枕听檐溜。","饥肠欲雷鸣，病耳忽牛鬬。","自嗟兵火余，十载困淮右。","崎岖穷水石，邂逅遍岩窦。","山游杂麋鹿，野处狎猿狖。","那知膏粱肥，但觉蔬笋瘦。","宝林吾北邻，晨夕钟鼓奏。","疏篁玉森列，樛木弓半彀。","来为圣人祝，歌呗发清昼。","归余雨脚稀，溪流静如漱。"],"title":"用东坡三峡桥韵赠源上人"}
