{"author":"王益","id":243701,"strains":["仄平仄仄平仄平，仄平仄仄平平平。","○平平仄仄平仄，仄平仄仄平平平。","平仄仄仄平平平，平平平仄平平平。","仄仄平平仄平仄，仄平平仄平平平。","平平仄仄平仄仄，平平仄仄平仄平。","仄仄平平仄仄仄，仄平仄仄○平仄。","平○仄仄仄平平，平平仄仄平○仄。","仄平仄仄平平平，仄平平仄平平平。","平仄平平平仄仄，平平平仄仄平○。","仄仄平平仄平仄，平平仄仄平平仄。","平仄平平仄仄平，平仄○平平仄仄。","仄○平仄仄平○，平仄○平平仄平。","平平仄仄平平仄，仄仄平平仄仄仄。","仄平仄平仄仄平，平平平平仄平仄。","仄平○仄平仄平，仄平仄仄平平仄。","平仄平平仄仄平，平平仄仄仄平平。"],"paragraphs":["火云烁尽天幕腥，水光弄碧凉无声。","荷华千柄拂烟际，杰然秀干骈双英。","天敕少昊偏滋荣，宵零仙露饶金茎。","袅袅飘风起天末，绿华珰珮来琤琤。","觥觞式宴资击赏，何人掞藻飞笔精。","越国亭亭八百里，木兰泛咏称明媚。","争如锦水派繁江，孤根擢翠葩分腻。","紫清合曜流霞晖，楚台无梦朝云飞。","韩虢佳人新侍宠，温泉宫里赐霞衣。","赫赫曦阳在东井，珍房萃作皇家庆。","流火初晨复毓灵，连璧更疑唐杰盛。","眇观熙政接元和，嘉谷重荣田野歌。","高宗昔庆刘仁表，五色卿云世甚少。","我今取喻进德流，优哉祥莲出池沼。","草莱泥滓俱弃捐，致君事业殊商皓。","归作皋夔稷卨臣，同心一德翊华勋。"],"title":"新繁县东湖瑞莲歌"}
