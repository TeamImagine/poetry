{"author":"晁说之","id":219819,"strains":["仄仄平平平仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["借问高吟何所归，元和格律定同时。","折除官职知多少，兼领才名孰盛衰。","奏疏不为黄阁计，结庐且共白云期。","君家博士归依佛，可笑夫君得计迟。"],"title":"圆机和邵大及予二诗可谓压倒五更枕上诵叹不已复作谢之足见来章之美能发人情思也  其二"}
