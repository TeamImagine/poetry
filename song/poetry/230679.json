{"author":"葛胜仲","id":230679,"strains":["仄平仄○仄，仄仄平仄仄。","平仄仄○平，仄仄○仄仄。","○平仄平仄，仄仄仄仄仄。","仄平平仄仄，仄仄平平仄。","○平平平平，仄仄平仄仄。","平仄仄○平，仄平平仄仄。","平仄平仄仄，仄○平仄仄。","仄平仄○仄，平平仄平仄。","平平仄○仄，平仄平平仄。","仄平平平仄，仄仄○平仄。","平平平平平，仄仄仄仄仄。"],"paragraphs":["我生不如意，十事常七八。","穷巷属中秋，乃有长者辙。","相逢急呼酒，坐待盛满月。","那知天所閟，不吐冰轮洁。","王孙神肤清，与月真莫逆。","牛渚舫中人，武昌楼上客。","千古明月句，腹中无一阙。","我穷辄相累，昏灯照愁绝。","窗蕉响疏雨，杯负琉璃滑。","岂无仍圆夜，又恐间何阔。","呼童歌呜呜，一笑助耳热。"],"title":"中秋无月与伸仲饮书斋书呈伸仲"}
