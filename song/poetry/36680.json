{"author":"陆游","id":36680,"strains":["仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄仄平仄仄，仄平平仄仄平平。"],"paragraphs":["老怀多感惊佳节，病骨宜寒喜薄霜。","玉脍韲中橙尚绿，彩猫糕上菊花黄。","几年虚负登高兴，何许重寻落帽狂。","浅酌易醒归薄暮，又成支枕独焚香。"],"title":"壬子九日登山小酌"}
