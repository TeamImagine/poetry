{"author":"刘攽","id":183124,"strains":["仄仄平仄平，平平仄○仄。","平平平仄平，仄仄平仄仄。","仄仄仄平仄，？平仄○仄。","平平○平平，平仄平平○。","平平平平仄，仄仄平仄仄。","平○仄仄仄，仄仄平仄仄。","平平○平仄，平仄平平仄。","平平仄仄平，平仄仄仄仄。"],"paragraphs":["久客常念归，还家自深愿。","虽非湖海游，早已时节变。","果裸施于宇，蟏蛸巧相衒。","墙根思哀蛩，危栋辞归燕。","贫加乡闾慕，病益儿女恋。","栖迟免路旁，未厌茅屋贱。","衡门过凉雨，秋草盈芳甸。","耕耘傥及时，筋力自此劝。"],"title":"还家"}
