{"author":"刘辰翁","id":153565,"strains":["仄仄仄平平，平平仄仄平。","仄平○仄仄，仄仄仄平平。","仄仄○平仄，○平仄仄○。","平○平仄仄，仄仄仄平平。","○仄平平仄，平平仄仄○。","平平平仄仄，平仄仄○平。"],"paragraphs":["泛泛水晶宫，孤舟凛欲东。","短蓑并箬笠，举世一渔翁。","大雪三千界，轻舠尺八空。","无衣寒独速，皓首败天公。","乘雁双凫外，斜风细雨中。","羊裘差好事，聱钓不相同。"],"title":"冬景 孤舟蓑笠翁"}
