{"author":"许及之","id":60864,"strains":["仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["雁塔同登惊岁月，龙华共事陟崔嵬。","诗从瑞锦窠中出，人是黄花节后来。","顾我何堪毗右府，如公端合上东台。","清时胜日才兼美，平步功名不用催。"],"title":"九月十一日龙华寺斋宿礼部陈同年见余嵬字韵诗宠和惠示复用韵奉酬"}
