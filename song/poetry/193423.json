{"author":"苏轼","id":193423,"strains":["平仄仄仄平，平平仄仄仄。","仄仄仄○平，平仄仄仄仄。","平平平仄仄，仄仄○平仄。","○平平仄平，仄仄平平仄。","仄平平仄仄，○仄○仄仄。","仄仄仄仄平，仄仄平仄仄。","仄平仄○仄，仄仄○平仄。"],"paragraphs":["蟆背似覆盂，蟆颐似偃月。","谓是月中蟆，开口吐月液。","根源来甚远，百尺苍崖裂。","当时龙破山，此水随龙出。","入江江水浊，犹作深碧色。","禀受苦洁清，独与凡水隔。","岂惟煮茶好，酿酒应无敌。"],"title":"虾蟆培"}
