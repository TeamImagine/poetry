{"author":"孔武仲","id":200525,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["朝来四境宿云披，渐放扁舟入渺弥。","漠漠衣襟凌水雾，悠悠帘幕挂天丝。","波平自喜看书穏，风软翻愁出险迟。","今夜君山兴不浅，登临应及月明时。"],"title":"过洞庭二首  其一"}
