{"author":"朱熹","id":55456,"strains":["仄仄仄平平，平仄仄仄仄。","仄仄平仄平，仄仄平仄仄。","平平仄平仄，仄仄平仄仄。","○平仄仄仄，仄仄平仄仄。","仄平仄○平，○仄仄仄仄。","○平平平仄，仄仄平仄仄。","平平仄○仄，仄仄平仄仄。","仄仄仄仄○，平平仄平仄。","平平仄平仄，平仄平仄仄。","仄平平仄仄，平仄仄平仄。","仄○平仄仄，仄仄仄平仄。","○仄仄平○，○平仄平仄。"],"paragraphs":["岁月有环周，穷腊忽受谢。","眷眷山水心，幸此朱墨暇。","招呼得良友，邂逅成夙驾。","深寻故辙迹，喜见新结架。","永怀拾遗公，藏器此待价。","横流诗书泽，下及杨李霸。","炎神抚兴运，制作流大化。","石室万卷藏，纶言九天下。","规模未云远，荒茀良可诧。","自非贤邑宰，谁复此精舍。","会当求敕赐，毕愿老耕稼。","更与尽心期，临流抗风榭。"],"title":"游白鹿洞熹得谢字赋呈元范伯起之才三兄并示诸同游者"}
