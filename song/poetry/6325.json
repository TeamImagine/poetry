{"author":"张九成","id":6325,"strains":["○平○仄○仄平，平平○仄平仄○。","平平仄仄仄平仄，○仄平○仄仄平。","平平平平平仄仄，仄平平仄仄仄平。","平平仄仄平仄仄，仄○○仄仄仄平。","仄平平○仄平○，仄仄平平仄仄○。","仄○仄平平平平，平平仄仄平仄平。","仄平仄平平仄仄，平平仄仄平平平。","仄平仄仄○平平，仄仄仄仄平仄平。","平平平仄平仄仄，○○仄仄平平平。","○平平平平平仄，仄仄平仄仄○○。"],"paragraphs":["三年相处如弟兄，他时当以名节称。","文章烂若蜀江锦，行义清胜万壑冰。","龟山先生今往矣，我于吾子见典型。","青衫半百官岭下，众论称屈气甚平。","乃知胸中万钧重，此外真成一发轻。","道如未央神明台，虽高自可阶级登。","卷之不殊方寸小，舒之足以苏疲氓。","我衰退缩如蜗螺，爱子对我怀抱清。","平生艰苦今已老，空叹白首都无成。","看公权奇非凡骨，努力吾道谨其行。"],"title":"六月晦送孙少刘"}
