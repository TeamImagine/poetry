{"author":"白居易","id":16537,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["妓筵今夜别姑苏，客櫂明朝向镜湖。","莫泛扁舟寻范蠡，且随五马觅罗敷。","兰亭月破能回否，娃馆秋凉却到无。","好与使君为老伴，归来休染白髭须。"],"title":"代诸妓赠送周判官"}
