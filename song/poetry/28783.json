{"author":"周麟之","id":28783,"strains":["仄平平仄平平平，仄平平仄平仄平。","仄平仄仄仄平仄，仄仄○平平仄平。","仄平平仄平平仄，仄平仄仄平平仄。","仄平平仄仄仄平，仄仄平平仄平仄。","平平平仄平平平，○○仄平平仄平。","平平仄仄平仄仄，平仄仄仄平仄平。","仄○仄仄平平平，仄仄平平仄平仄。","仄平仄仄平仄平，仄仄平平平仄仄。","仄平平仄平仄平，○平平仄平○平。","仄平仄仄仄平仄，仄仄仄仄平仄平。","平平○仄仄平仄，平平仄仄仄○仄。","仄平仄仄仄仄仄，平平仄仄平平仄。","平○平平平仄平，平平仄仄平仄平。","平平仄仄仄平仄，○仄○平仄仄平。","平平仄仄平仄仄，平平平仄平平仄。","仄○仄仄○平平，○○仄仄平平仄。"],"paragraphs":["锦江烟水春茫茫，锦城游宴歌舞狂。","酒酣缓辔踏花去，尚说当年先侍郎。","后来游宦家因徙，子孙不复归桑梓。","世居淮海二百年，路隔关山七千里。","兵戈南下风尘昏，衣冠渡江黄屋奔。","淮乡几作边戍地，丛桂旧第无一存。","我从避乱梅花坞，钓月眠云拉巢许。","尔来又卜南郭居，自笑飘萍无定所。","见君襟韵真谪仙，从来游戏壶中天。","眷言我祖旧同闬，邂逅笑语心豁然。","平生行李遍方外，南逾五岭入苍翠。","脱靴未屈力士手，探囊已压髯奴背。","为叹干戈何日休，浮家泛宅江海游。","丹砂炼就葛洪鼎，茶灶行随鲁望舟。","天涯一见倾盖旧，青城猿鹤知存否。","会当叱驭过邛郲，相从却饮郫筒酒。"],"title":"呈郫人李签判"}
