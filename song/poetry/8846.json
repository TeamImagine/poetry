{"author":"张嵲","id":8846,"strains":["仄仄仄仄仄，仄平仄平平。","平平仄仄平，平平仄平平。","仄平仄仄仄，仄仄平平平。","○仄平仄平，○仄平平平。","平仄○仄仄，○平仄平平。","○仄仄仄仄，仄○平仄平。","仄仄○平仄，平平平仄○。","仄平仄平仄，平平平仄平。","仄平仄仄仄，○平○仄平。"],"paragraphs":["大雅久不作，此风日萧条。","纷纷世上儿，啁啾乱鸣蜩。","唯公妙句法，字字陵风骚。","如鼓清庙弦，听者无淫滔。","癯瘦藏具美，和平蓄余豪。","思苦理自寄，志深言益高。","顾我吟风苦，知公心力劳。","世无杜陵老，谁知何水曹。","柳韦傥可作，论诗应定交。"],"title":"赠陈符宝去非"}
