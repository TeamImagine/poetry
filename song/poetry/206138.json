{"author":"黄庭坚","id":206138,"strains":["平平仄平平，○仄平仄仄。","仄仄仄平平，仄平仄平仄。","平平仄平○，仄仄仄仄仄。","平仄平○平，平平平仄仄。","仄仄平仄平，仄仄仄平仄。"],"paragraphs":["舂粮出求仁，行李弥宇宙。","久客渺愁人，马饥仆夫瘦。","归来一丘中，万事不改旧。","禾黍锄其骄，牛羊鞭在后。","隠几天籁寒，六凿忽通透。"],"title":"平阴张澄居士隠处三诗 复庵"}
