{"author":"胡仲弓","id":136469,"strains":["平平仄仄仄平平，仄仄平平平仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["湖滨别去五经秋，喜得闲居无悔尤。","华藻不因焚砚弃，功名直待盖棺休。","北山何假移文檄，西事犹堪借箸筹。","四海茫茫才思竭，如君尚向古人求。"],"title":"有感时事  其一"}
