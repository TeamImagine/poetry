{"author":"司马光","id":176852,"strains":["平○仄仄仄，○仄仄平平。","仄仄平○仄，平○仄仄平。","○平○仄仄，仄仄仄平平。","仄仄仄平仄，平平仄仄平。","平平仄平仄，平仄仄平○。","仄仄平平仄，平平仄仄平。","平平仄平仄，平仄仄平平。","○仄平平仄，平平○仄平。","仄平仄平仄，仄仄仄平平。","仄仄○平仄，平平○仄平。","平○平仄○，○仄○平平。","○仄平平仄，平平仄仄平。"],"paragraphs":["徒劳已足倦，漂泊益栖遑。","短剑无三尺，征衣共一囊。","折腰从事马，赞谒使君堂。","并日屡承檄，无时不裹粮。","官曹大児戏，弓槊小军行。","破柱翻偷窟，倾林索盗囊。","村墟旅颜黑，风日故衫黄。","暝宿投烟舍，朝餐荫道桑。","唯忧课书殿，岂慕荐飞章。","志气空磅礴，才华浪激昂。","镌镵圭始莹，磨拂鉴尤光。","衣褐仍纒袴，无羞俗吏装。"],"title":"送聂之美摄尉韦城"}
