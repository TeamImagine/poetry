{"author":"张绍文","id":162890,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["杨柳和烟翠不分，东风吹雨上离樽。","茝弦调急难藏恨，燕子楼高易断魂。","锦字书成春梦远，玉壶泪满夜灯昏。","马蹄想过长亭路，细与萧郎认去痕。"],"title":"春闺怨效唐才调集体"}
