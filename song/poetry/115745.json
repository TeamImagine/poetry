{"author":"刘克庄","id":115745,"strains":["仄仄平平仄平仄，仄平仄仄仄平平。","仄平仄仄平平仄，平仄仄平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["大帝昭回奖丛藁，太师行草跋兰亭。","箧藏有物为呵护，巾袭令儿掌钥扃。","目眚端由书作祟，心痴常怕画通灵。","不如鹑结村夫子，惟宝蒙求与孝经。"],"title":"书画一首"}
