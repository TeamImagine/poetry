{"author":"沈辽","id":189475,"strains":["○仄仄平仄，平仄仄平仄。","平仄平○○，仄仄平平仄。","平○仄仄平，平仄仄○仄。","仄仄仄平仄，平仄平平仄。","仄平○仄平，仄仄平仄仄。","仄仄仄○平，仄仄仄仄仄。","平○仄仄仄，仄仄平仄仄。","平平平仄平，仄仄仄平仄。","平仄仄平平，仄仄平平仄。","仄仄仄仄仄，仄仄○平仄。","平平平平仄，仄平仄仄仄。","仄平仄平仄，仄仄○平仄。","仄仄仄平平，平仄仄仄仄。","仄仄仄仄平，平平仄平○。","平仄仄平平，仄平仄平仄。"],"paragraphs":["长夏苦袢暑，何适可开眼。","为约山间行，远访金仙馆。","时当岁旱凶，人迹尚犹罕。","况复有游客，来结青云伴。","古松临水濒，我意秋可款。","怅羡彼中人，一去不复返。","髙深步𪩘崿，我道方坦坦。","山僧多故人，不复怪敖诞。","延我火齐柈，酌我流霞盏。","少小不预事，老大更慵懒。","岩花为谁撷，藕丝闷独绾。","尔来复多雨，昨夜重湖满。","欲榜一舟归，舟敝不可拣。","世事久忘怀，吾言固无间。","无乐亦无忧，亮非斗筲算。"],"title":"次韵酬郑荣绪"}
