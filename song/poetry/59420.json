{"author":"陈造","id":59420,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄平平平。"],"paragraphs":["转头风日破坚冰，未用穿危冒滑行。","瀚海无波聊整棹，阳春有脚莫论程。","诗情动处髭频撚，使事闲时酒细倾。","冯问逢迎黄发叟，里间欢意为谁生。"],"title":"次韵回涂打冰欲遵陆"}
