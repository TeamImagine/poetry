{"author":"张耒","id":216072,"strains":["仄仄○○仄平仄，仄平○平平仄仄。","仄平仄仄平仄仄，仄平平○仄平仄。","仄仄仄仄仄平仄，仄仄○○○仄仄。","平平仄平仄平仄，仄仄平平○仄仄。","仄平平平仄平仄，仄仄平○平仄仄。","仄仄平平仄仄平，○仄平平平仄仄。"],"paragraphs":["雨脚横空万牛弩，烈风吹山山欲仆。","草披木拔何足道，大江翻澜失洲渚。","路旁失辔者谁子，道阻且长泥没屦。","鞭馿挽车亦何急，目眩心摇行不顾。","我生飘蓬惯羁旅，顾尔艰难逢亦屡。","衲被蒙头不下堂，且与身谋安稳处。"],"title":"题吴熙老风云图"}
