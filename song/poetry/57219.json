{"author":"梅尧臣","id":57219,"strains":["平平仄仄仄平○，仄仄平平仄仄平。","仄仄仄平○仄仄，○平仄○仄平平。","平○仄仄平平○，仄仄平平仄仄仄。","仄仄平○平仄仄，平平平仄○平平。","平平仄仄平○仄，平仄平平仄仄○。","仄仄平平平仄仄，○平平仄仄平平。","平平仄仄○仄仄，仄仄○平仄仄平。","仄仄仄平平仄仄，平平○○仄平平。"],"paragraphs":["狂风暴雨已频过，近水棠梨著未多。","窈窕踏歌相把袂，轻浮赌胜各飞堶。","闲牵白日游丝飏，细蓦黄金舞带拖。","小苑芳菲花鬭蕊，华堂嘲哳燕争窠。","西州骏马头如剥，南国佳人颈似瑳。","结客追随倾画榼，分朋游乐藉青莎。","秋千竞打遗钿翠，芍药将开翦缬罗。","我病乞求新火炙，无心更听竹枝歌。"],"title":"依韵和禁烟近事之什"}
