{"author":"胡宿","id":2062,"strains":["仄仄平平仄，平平仄仄平。","平平仄○仄，仄仄仄平平。","仄仄平平仄，平平仄仄平。","平○平○仄，仄仄仄平○。","平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，○仄仄平平。"],"paragraphs":["露夕仙葩卷，风晨宝艳开。","妖漦夏庭出，祸水汉宫来。","玉冷埋秋骨，珠寒敛夜胎。","河分龙浪灌，月借蕊渊栽。","神袜能凌水，仙裾不惹埃。","文鱼才可戏，鸩鸟莫为媒。","却死熬香釜，延年刻寿杯。","息妫今不语，犹尚怨荆台。"],"title":"荷花"}
