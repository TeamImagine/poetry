{"author":"王存","id":184235,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["曾过槜李古禅关，十五年来梦想闲。","闻说新堂增胜概，又怜游客变衰颜。","香檀印篆销晨暮，题墨笼纱记往还。","能了一心随处静，何须辛苦远人寰。"],"title":"静照堂"}
