{"author":"韦庄","id":33271,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["琵琶洲近斗牛星，鸾凤曾于此放情。","已觉地灵因昴降，更闻川媚有珠生。","一滩红树留佳气，万古清弦续政声。","戟户尽移天上去，里人空说旧簪缨。"],"title":"饶州余干县琵琶洲有故韩宾客宣城裴尚书修行李侍郎旧居遗址犹存客有过之感旧因以和吟"}
