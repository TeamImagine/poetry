{"author":"释契嵩","id":68963,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["高吟远瞩倚云梯，往事经心尽可题。","道德二篇徒自辩，是非一马岂能齐。","晖山真玉伤惊火，失水灵蛇畏在泥。","寄语冥鸿上天去，凌云羽翼莫思低。"],"title":"诫题"}
