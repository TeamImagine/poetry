{"author":"方回","id":150010,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["拔茅犹在盍归休，何事清河日倚楼。","百岁四分三已过，十朝九醉一无愁。","独遗蕙帐容逋客，谁向瓜田识故侯。","定是紫阳山下路，西风仙袂揖浮丘。"],"title":"五月二十三日怀归二首  其一"}
