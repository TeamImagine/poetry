{"author":"孔平仲","id":203630,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["春生湘浦即当还，穷览云山得据鞍。","洒落文章终不俗，从容谈笑尚能欢。","千金骏马将辞主，一曲胡琴遂掩棺。","世事相因古如此，谁知鲁国累邯郸。"],"title":"次韵王通叟"}
