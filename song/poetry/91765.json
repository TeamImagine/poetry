{"author":"释居简","id":91765,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["守令丁宁在必行，女当知织子知耕。","课春蚕务从三月，听夏鸡声起五更。","畎浍满时瞻日上，桔槔俯处候云横。","调疏征省家才给，便买诗书教后生。"],"title":"代农答别乘劝耕  其二"}
