{"author":"项安世","id":53239,"strains":["平平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["西坡仙去漪岚在，重到堂中廿二年。","依旧庐山当左阖，新添濠水注前川。","浑无障碍千峰处，长有澄鲜万顷天。","但得此心如此地，不妨朝暮与周旋。"],"title":"西坡"}
