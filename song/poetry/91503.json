{"author":"释居简","id":91503,"strains":["○仄平平仄仄平，平平○○仄平平。","仄平平仄平平○，仄仄平平仄仄平。","仄仄仄○平仄仄，平平仄仄仄平平。","仄平仄仄平平仄，平仄○平仄仄仄。"],"paragraphs":["弹镊何曾款俗扃，清晨且了夜来经。","匣非台镜人谁鉴，阅少年头雪易零。","老葛句留身后贵，颠僧发烬死前灵。","白崖薙罢还来薙，饶得长安两独醒。"],"title":"刀镊工"}
