{"author":"胡志康","id":157089,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["兰若幽深与世违，酒阑重觅未斜晖。","篮舆绕入花边路，布衲趋迎竹下扉。","清籁敲风和梵奏，独槐笼榻涨烟霏。","吟栏倚遍诗成处，不觉金莲映月辉。"],"title":"游广福寺"}
