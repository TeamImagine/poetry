{"author":"李冶","id":39268,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["朝云暮雨镇相随，去雁来人有返期。","玉枕秪知长下泪，银灯空照不眠时。","仰看明月翻含意，俯眄流波欲寄词。","却忆初闻凤楼曲，教人寂寞复相思。"],"title":"感兴"}
