{"author":"胡仲弓","id":136809,"strains":["平平仄仄仄平平，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平平仄平。","平仄仄平平仄仄，平平仄仄仄平平。"],"paragraphs":["湾前过渡小舟虚，好景妆成天画图。","山列翠屏开户牖，麦翻黄浪滚田圩。","闲鸥乐处晴波细，暮鸟归边残日晡。","攀柳共人人恨别，绵绵落絮有情无。"],"title":"回文体二首  其二"}
