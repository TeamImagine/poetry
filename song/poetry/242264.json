{"author":"李正民","id":242264,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["海上欣逢梅柳新，旅怀凄惨倍伤春。","飘浮正类河中木，聚散还同陌上尘。","终拟文章为世用，未应富贵后时人。","登临况有新诗句，满箧珠玑岂患贫。"],"title":"寄元叔  其二"}
