{"author":"欧阳修","id":79041,"strains":["仄仄仄平平，仄平○仄仄。","平平仄平仄，平仄平平仄。","仄平平仄仄平平，平仄平○仄仄○。","平平仄仄平平仄，仄仄平平○仄仄。","○平仄仄○平仄，仄仄平平○仄仄。","仄平平仄平平○，平仄平平仄○平。","平平仄仄平平仄，平仄平平仄平仄。","平平仄仄仄平平，仄仄平○平仄仄。","平仄○平仄仄平，平○仄仄仄平平。","平○仄仄平平仄，平仄平平仄仄平。"],"paragraphs":["漾檝溯清川，舍舟缘翠岭。","探奇冒层崄，因以穷人境。","弄舟终日爱云山，徒见青苍杳霭间。","谁知一室烟霞里，乳窦云腴凝石髓。","苍崖一径横查渡，翠壁千寻当户起。","昔人心赏为谁留，人去山阿迹更幽。","青萝绿桂何岑寂，山鸟嘐嘐不惊客。","松鸣涧底自生风，月出林间来照席。","仙境难寻复易迷，山回路转向人知。","惟应洞口春花落，流出岩前百丈谿。"],"title":"三游洞"}
