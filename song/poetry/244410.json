{"author":"李纲","id":244410,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["缥缈层楼俯洞庭，湖光霁色两澄明。","气蒸云梦浮天白，水合潇湘到底清。","去櫂来樯云共影，断鸿孤鹜笛连声。","望中更觉君山小，一点青螺镜面平。"],"title":"岳阳楼三首  其一"}
