{"author":"释德洪","id":228525,"strains":["平仄仄平平仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["高视世波增眼寒，公如砥柱捍惊湍。","市中一虎成三口，醉里扁舟过百滩。","佳处每烦诗句写，胜游宜作画图看。","遥知二老相逢处，拾得风前一笑懽。"],"title":"次韵李方叔水宿"}
