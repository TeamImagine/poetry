{"author":"陈克","id":238741,"strains":["平平仄○仄，平平○平平。","仄仄仄仄仄，仄平仄平平。","平平平平仄，○仄仄仄平。","平仄仄平仄，仄平仄平平。","平平仄平平，平平仄平○。","仄平平平平，仄仄平仄平。","平平仄平仄，仄平仄平○。","仄平平仄仄，平平仄平平。","○平仄平仄，平平仄平○。","平仄平仄平，平仄仄平平。"],"paragraphs":["佳人在空谷，双星思银河。","契阔不有命，盛时岂蹉跎。","娟娟匡庐秀，如此粲者何。","香蜜缀红糁，宝薰罩宫罗。","幽窗下团栾，微风自婆娑。","寂寥千年初，戢戢逢艾多。","何阶托方便，百金聘猗傩。","赤栏青篾舫，丁宁护根窼。","泥沙亦天幸，扳联入宣和。","谁令兰蕙徒，憔悴守岩阿。"],"title":"瑞香"}
