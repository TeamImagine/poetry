{"author":"范成大","id":44575,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["早衰头脑已冬烘，信拙心情似苦空。","僚旧姓名多健忘，家人长短总佯聋。","一窗煖日棋声里，四壁寒灯药气中。","晚景只消如此过，不堪拈出教儿童。"],"title":"早衰"}
