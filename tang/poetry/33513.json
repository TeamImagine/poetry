{"author":"张𧏖","id":33513,"strains":["平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["他人岂是称才术，才术须观力有余。","兵乱几年临剧邑，公清终日似闲居。","床头怪石神仙画，箧里华笺将相书。","更欲栖踪近彭泽，香炉峰下结茅庐。"],"title":"赠江都郑明府"}
