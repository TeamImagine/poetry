{"author":"马云","id":184247,"strains":["平仄平仄仄，仄平平仄仄。","仄仄平仄平，仄仄平平仄。","仄仄平仄平，平平仄仄仄。","仄仄平平仄，仄仄仄平仄。","平仄平仄平，平平平仄仄。","仄仄平平平，平平仄平仄。"],"paragraphs":["东涧岩谷秀，粲然金碧丽。","亘野丹气明，向曙霏烟霁。","磴泻红玉泉，林纡赤凤髻。","日出诸峰上，月皎半天际。","幽谷纾绛缯，层崖荣锦罽。","羡此山居人，萧然远尘世。"],"title":"踞湖山六题 丹霞坞"}
