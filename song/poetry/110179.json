{"author":"刘克庄","id":110179,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平平平仄仄，平平平平仄平平。","平平仄仄平平仄，仄仄平平仄仄平。"],"paragraphs":["漠漠晴埃起远畴，占相云日几家愁。","细民方虑填中壑，巨室何心堰上流。","斩木由来基小衅，浇瓜谁为解私仇。","宁知送老茅檐下，犹抱书生畎亩忧。"],"title":"书田舍所见"}
