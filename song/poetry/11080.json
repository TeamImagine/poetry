{"author":"朱翌","id":11080,"strains":["仄平平平仄平仄，平仄平○○仄仄。","仄平○仄仄平平，○仄平平仄平仄。","仄仄平平仄仄平，平平平仄仄平○。","仄仄平平○仄仄，平平仄仄仄○平。","○仄仄平仄○仄，仄平仄平仄平仄。","平平平平平仄平，仄仄平平仄平仄。"],"paragraphs":["一溪之云各为雨，聊与萧王分出处。","乱山深处有生涯，三尺渔竿一枝𫇛。","细读怀仁辅义书，先生于世未尝疏。","我已飘然遗物去，斯言却以告司徒。","参政树碑颂遗德，舍人作堂诏无极。","高风之高高几何，下视乌龙六千尺。"],"title":"高风堂"}
