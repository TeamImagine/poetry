{"author":"梁栋","id":160912,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["春中景物尚凄然，小立崇台古树边。","潮信不嫌城寂寞，山光似与客留连。","英雄马鬣无余地，气势龙蟠得几年。","眼底兴亡总闲事，不如有酒醉花前。"],"title":"雨花台"}
