{"author":"苏颂","id":179388,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["簪缨晓入凤池西，雨过重廊不踏泥。","禁掖英僚初拜庆，儒林旧侣许攀携。","两朝云露陪嘉宴，二纪尘埃愧旧题。","四户对开参国论，风流无复羡南齐。"],"title":"三月十七日三舍人宴集西省刘叔贡作诗贻坐客席上走笔和呈"}
