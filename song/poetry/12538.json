{"author":"曹勋","id":12538,"strains":["平○平仄仄，仄仄平平平。","平平仄○仄，仄仄平仄平。","仄仄平仄平，平仄平平平。","平平○平平，仄仄平平平。","仄仄仄仄平，仄仄平平平。","平仄仄平仄，平仄仄平平。","平平仄平平，仄仄平仄平。","○平仄仄仄，○仄仄仄平。","平○仄平仄，平仄平平平。"],"paragraphs":["皑如山上雪，凛冽生阴寒。","狐狸卧深穴，猛虎饥不眠。","下有千尺松，埋没多摧残。","山椒冠丛祠，寂寞无孤烟。","傍有古战场，鬼哭声烦冤。","灯火断城郭，鸡犬杂喧喧。","朝官急征夫，迫促争后先。","柴门不得闭，行者不得还。","何当霁风雪，岩岫开南山。"],"title":"皑如山上雪"}
