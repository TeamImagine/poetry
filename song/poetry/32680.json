{"author":"陆游","id":32680,"strains":["仄平平仄平，仄仄○仄仄。","仄平平仄平，仄仄仄仄仄。","仄平仄仄仄，仄仄平仄仄。","仄平平仄仄，平平平仄仄。","仄仄○仄平，仄仄仄平仄。","仄仄平仄平，平仄平仄仄。","○仄仄仄○，平仄仄仄○。","○平○仄平，仄仄平仄○。"],"paragraphs":["豫章濒大江，气候颇不令。","孟冬风薄人，十室八九病。","外寒客肺胃，下湿攻脚胫。","俗巫医不艺，呜呼安托命。","我始屏药囊，治病以清静。","幻妄消六尘，虚白全一性。","三日体遂轻，成此不战胜。","长年更事多，苦语君试听。"],"title":"病中作"}
