{"author":"赵蕃","id":73338,"strains":["仄仄仄平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["昨夜纵风几丧生，今朝溯水颇留行。","细看汹涌收帆脚，孰若夷犹听桨声。","客路了知难数傲，长年谓我勿多惊。","世间迟速元同致，莫问到衢今几程。"],"title":"十三日逆风舟行甚迟"}
