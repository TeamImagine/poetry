{"author":"倪思","id":98442,"strains":["平仄仄平平仄仄，仄仄平平○仄仄。","平平平仄仄平仄，仄○平平平仄仄，仄○仄○○仄仄。","平平仄仄○仄仄，仄仄平平平仄仄。","○平平平平仄仄，仄仄○平仄仄仄。","仄平平平平仄仄，仄平仄仄仄仄仄。"],"paragraphs":["延福寺前亭下水，浅不容舠深没底。","青林磅礴上云气，宛如翔鸾开羽翅，又如翠屏临水峙。","山鸡照影空自媚，白鹭窥鱼惊不起。","长官时时来隠几，殆似闻韶喜忘味。","阆州城南胡可比，惜哉子美未见耳。"],"title":"空烟亭"}
