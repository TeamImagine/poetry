{"author":"濮阳瓘","id":38307,"strains":["仄仄○平仄，平平仄仄○。","○平○仄仄，仄仄仄平平。","仄仄平平仄，平平仄仄○。","平平平仄仄，平仄仄平平。","仄仄平平仄，平平仄仄平。","仄平平仄仄，仄仄仄平○。"],"paragraphs":["玉镞分花袖，金铃出彩笼。","摇心长捧日，逸翰镇生风。","一点青霄里，千声碧落中。","星眸随狡兔，霜爪落飞鸿。","每念提携力，常怀搏击功。","以君能惠好，不敢没遥空。"],"title":"出笼鹘"}
