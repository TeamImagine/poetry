{"author":"陆游","id":33751,"strains":["平平仄○仄，平仄仄仄平。","○平○○平，平平仄平平。","仄仄仄仄平，平○○仄平。","仄仄平平平，仄仄仄仄平。","平平仄平仄，仄仄仄仄平。","平平仄平仄，平仄平平平。"],"paragraphs":["墟烟淡将散，江雨细欲无。","回风吹衣襟，晴光满菰蒲。","隐几乐此时，清和如夏初。","犬吠船丁归，小市得美蔬。","欢言酌清醥，侑以案上书。","虽云泊江渚，何异归林庐。"],"title":"雁翅夹口小酌"}
