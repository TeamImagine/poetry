{"author":"王庭珪","id":238183,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["闻道江城雪似沙，东风吹动晓寒加。","轻飘瓦屋鳞鳞密，乱飐樯竿栉栉斜。","着地正怜新种竹，漫天故压未开花。","君应对此方乘兴，饮似长虹汲海涯。"],"title":"和李彦文春雪"}
