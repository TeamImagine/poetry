{"author":"强至","id":182633,"strains":["仄平仄仄仄仄仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["雪中气象但漫漫，雪后乾坤净好看。","零落瑶林晴照里，参差银阙暮云端。","疑开粉墨图新就，犹洒楼台笔未干。","万井都人蒙煦育，恩深不觉夜来寒。"],"title":"依韵奉和判府司徒侍中望宸合雪后"}
