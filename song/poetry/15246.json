{"author":"刘子翚","id":15246,"strains":["仄平平仄平，仄仄平仄平。","平平○平仄，平平仄平平。","平平仄仄仄，平平仄○平。","仄仄仄仄仄，平平仄平平。","平平平仄仄，平仄仄仄平。","仄平平平○，○○仄仄○。","平平仄○仄，平平仄平平。","仄仄仄仄仄，○平仄平平。","平平平仄平，仄仄仄仄○。","平平平仄平，平平仄平平。","仄平平仄仄，○平仄平平。","平平仄仄平，平仄平仄○。","平平○仄仄，仄仄仄平○。","平平仄仄平，仄仄○仄平。","仄仄仄○仄，平平仄平平。","○平○平平，平平仄平平。","仄平仄仄仄，仄仄仄仄平。"],"paragraphs":["晓山随意开，夏气含露澄。","扶筇过巇崄，飞仙亦凌兢。","松涛浄可漱，岚烟起如蒸。","巨崿转鼎鼎，危塍上层层。","悠然瞻眺地，仿佛记昔曾。","是乡虽穷深，泥泥秀色凝。","高扉静相对，招邀足嘉朋。","䜩席覆大斗，吟窗烨华灯。","于今安在哉，骨冷唤不应。","轩轩鸾凤游，惊飙失飞腾。","岂伊黄壤恨，兴言鲠烦膺。","含章不震辉，憔悴非所应。","虽微三字显，要许二豪称。","余衰怠好修，故态了不惩。","倏尔念离索，终焉愧瓌能。","噫嘻长风来，踌蹰素蟾升。","及时痛自策，迅彩不可凭。"],"title":"入白水怀士特温其"}
