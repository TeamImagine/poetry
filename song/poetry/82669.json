{"author":"刘过","id":82669,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","仄仄仄仄平平仄，仄仄平平仄仄平。"],"paragraphs":["畴昔张旃过相时，相人争睹汉官仪。","未能劖刻燕然石，不忍摩挲昼锦碑。","慷慨欲平千载恨，经营已叹十年迟。","要令阅古诗篇伟，好读车攻复古诗。"],"title":"代寿韩平原  其三"}
