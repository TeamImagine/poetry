{"author":"晁说之","id":219981,"strains":["仄仄平平仄，平平仄仄平。","平平平仄仄，平仄仄平平。","平仄平平仄，平平平仄平。","仄平仄仄仄，平仄平平平。"],"paragraphs":["百困身犹在，尫羸怯镜看。","干戈朝食拙，风雨夜眠难。","天际旄头远，淮南春首寒。","病夫药裹外，兄弟为谋安。"],"title":"正月二十八日避难至海陵从先流寓兄弟之招仍邂逅冯元礼故人  其一"}
