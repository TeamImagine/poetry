{"author":"柳宗元","id":911,"strains":["仄平平仄，平平仄仄。","平仄平○，平仄平仄。","仄平仄平，仄平平仄。","平仄平○，仄平仄仄。","平平仄仄，仄○仄仄。","平平仄平，仄仄平○。","平平仄仄，平平平仄。"],"paragraphs":["本邦伊晋，惟时不靖。","根柢之摇，枝叶攸病。","守臣不任，勚于神圣。","惟钺之兴，翦焉则定。","洪惟我理，式和以敬。","群顽既夷，庶绩咸正。","皇谟载大，惟人之庆。"],"title":"鼓吹曲辞 鼓吹铙歌 靖本邦"}
