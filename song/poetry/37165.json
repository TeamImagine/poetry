{"author":"陆游","id":37165,"strains":["平平仄仄仄平平，平仄平平仄仄平。","仄仄平平平仄仄，平平平仄平平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["行年七十尚携鉏，贫悴还如白纻初。","好事邻僧勤送米，过门谿友强留鱼。","客来旋过墙头酒，睡起闲抽架上书。","要信荣枯元不动，胸中浩浩著空虚。"],"title":"贫病"}
