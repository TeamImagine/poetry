{"author":"熊禾","id":163652,"strains":["仄平仄仄平平仄，平仄平平仄平仄。","平平平仄平仄平，仄仄平平仄平仄。","平平平平仄仄仄，仄仄○平仄平仄。","平平仄仄仄仄○，○仄平平仄平仄。"],"paragraphs":["赫曦薄暮真奇绝，初到残阳复西没。","仙霞山外何处山，五彩云霞互明灭。","须臾群阴解剥尽，雨脚如麻渐开豁。","冥冥勃勃不可留，空有残霞半天赤。"],"title":"赫曦台四景 薄暮明霞"}
