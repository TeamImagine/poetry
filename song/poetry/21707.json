{"author":"钱端礼","id":21707,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["架屋巾山最上头，曲肱打睡百无忧。","云容献状留残雨，海月横陈有去舟。","闲里琴书缘好客，向来钟鼓不惊鸥。","会将一滴曹溪水，洗尽胸中万斛愁。"],"title":"留题授上人曲肱斋"}
