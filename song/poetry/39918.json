{"author":"陆游","id":39918,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["梅子青青苦未黄，经旬积雨欲颓墙。","蠹生书帙时须火，润入衣篝剩得香。","邻舍相逢惊间阔，通宵不寐听淋浪。","定知又发韩公笑，有底鸣蛙两股长。"],"title":"久雨二首  其一"}
