{"author":"郭印","id":250109,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄仄平仄仄平平。","平平仄仄平平仄，平仄平平仄仄平。"],"paragraphs":["好雪还从腊日飞，空庭委积路淋漓。","寒深闭户难延客，兴发乘舟欲访谁。","没谷沉崖真快意，撒盐飞絮敢言诗。","儿童诧见千山缟，来岁丰登定可期。"],"title":"腊雪"}
