{"author":"程珌","id":89832,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["宁须山泽论高平，但要曾餐石决明。","三世击锺敲石磬，十年学剑斮铜钉。","倘知狐祖天边去，肯向蛮奴脚底行。","更许野夫寻上著，十洲三岛一宫城。"],"title":"五十六字庸以告未知野夫者"}
