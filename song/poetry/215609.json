{"author":"吴可","id":215609,"strains":["仄平平平仄仄仄，仄仄平平平仄仄。","仄○平平○仄平，平平仄○仄平仄。","仄平平仄平平仄，仄仄○平○○仄。","平○仄平仄○仄，平仄○平仄平仄。","○平平平仄平仄，仄平平平仄平仄。","仄仄平平仄仄仄，仄仄平平仄仄仄。"],"paragraphs":["几年官军破郡邑，远客孤村谁脱急。","卧听邻鸡三鼓鸣，流言敌骑一宵及。","抱衾携幼强趋走，复岭重山且深入。","为闻北人畏和暖，安得如今便惊蛰。","长秋南奔苦岚瘴，翠华连巡犯卑湿。","顾我飘零岂足念，注目寒江忘久立。"],"title":"夜闻警"}
