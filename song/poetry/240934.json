{"author":"周紫芝","id":240934,"strains":["仄平仄平平，平平仄平仄。","仄仄平平平，平平仄平仄。","仄仄仄仄平，平平仄○仄。","平平平仄平，仄仄仄平仄。","仄平仄○平，仄仄平仄仄。","仄平○平平，仄仄平仄○。","平平仄平仄，○○仄平仄。","仄仄○仄○，仄仄仄平○。","平平平仄仄，平仄仄○平。","平仄仄平平，仄仄仄平仄。"],"paragraphs":["昔年记淮邦，茅庐蔚秋草。","两耳无晨昏，秋蚊困飞绕。","利吻极惨伤，群飞固轻矫。","悬知孀女祠，未可较多少。","至今梦中雷，客枕疑已晓。","那知三家村，复此终夕挠。","青烟郁蒿艾，横空益奔扰。","手倦劳扑缘，眼病恶薰燎。","谁言天宇大，微物吝除剿。","何必养嘉羞，便可付丹鸟。"],"title":"夜苦秋蚊达旦不寐"}
