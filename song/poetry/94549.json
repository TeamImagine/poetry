{"author":"度正","id":94549,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["长记春风拂拂吹，乌奴江上濯涟漪。","便论槃叟心传日，更及南翁指授时。","戎貊也应知姓字，亲朋未必记芝眉。","公朝有意开皇极，不用溪头理钓丝。"],"title":"送张西和南归"}
