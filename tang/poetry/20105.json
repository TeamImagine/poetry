{"author":"周贺","id":20105,"strains":["仄仄平平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平○平仄仄，仄仄仄平平。","仄仄平平仄，平平仄仄平。","仄平○仄仄，○仄仄平平。","仄仄平平仄，平平仄仄平。","仄平平仄仄，平仄仄○平。"],"paragraphs":["要地无闲日，仍容冒谒频。","借山年涉闰，寝郡月逾旬。","驿径曾冲雪，方泉省涤尘。","随行溪路细，接话草堂新。","减药痊余癖，飞书苦问贫。","噪蝉离宿壳，吟客寄秋身。","炼句贻箱箧，悬图见蜀岷。","使君匡岳近，终作社中人。"],"title":"投江州张郎中"}
