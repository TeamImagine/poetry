{"author":"李复","id":212876,"strains":["平平○，平平平。","○平○，平平平。","仄平平平仄仄○，平平仄仄仄仄平。","仄仄仄平平，仄平平仄平。","仄○平平平平，仄平平平平平。","平○仄仄平仄平，平平平平平○平。","仄平仄平平仄，仄仄平仄仄。","平仄仄平仄仄，平？平平平仄。"],"paragraphs":["南山深，云冥冥。","苍松长，寒枫阴。","紫檀椒堂白玉庭，千年桂树落子青。","吉日矣辰良，浴兰兮佩芳。","穆将愉兮神君，沛荃旗而来翔。","青霓叩额通绿章，鸿龙开门宫中香。","望君御兮前渚，再拜兮起舞。","时不可兮再得，聊徜徉而容与。"],"title":"乐章五曲  其一"}
