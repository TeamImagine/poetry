{"author":"李之仪","id":205555,"strains":["仄仄平平平仄仄，平仄○平平仄仄。","仄仄平仄仄平平，平平平平仄平仄。","平平平仄仄平平，平平平仄○○平。","平平仄平平仄仄，平仄平平平仄○。","平仄○平仄仄○，仄平○仄平仄仄。","仄平仄仄○平仄，仄仄平平平仄仄。"],"paragraphs":["七月江南秋已到，江水如天鱼尾掉。","处处团橘欲黄时，家家门前舣归棹。","西山佳气彻青云，潘郎门巷如深春。","陈家有儿新及第，新着恩袍归见亲。","为报行人洗眼看，养儿如此谁不羡。","愿儿不要重科第，事业功名他日见。"],"title":"送陈莹中及第归洪州"}
