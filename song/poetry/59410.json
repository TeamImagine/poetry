{"author":"陈造","id":59410,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["子元才望未专城，玉面醪敷且细倾。","宠辱尽捐身外事，醺酣聊乐圣之清。","分甘亦复怜吾老，饮湿终惭不自营。","归去须君传此法，秫田百亩便平生。"],"title":"次韵朱通判严上舍  其四"}
