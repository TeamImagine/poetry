{"author":"张栻","id":56942,"strains":["平平平平平仄，平平平平○仄。","仄○仄平仄○，平○平平平仄。","仄平平平仄平，平仄平仄○平。","平○平平仄仄，仄仄平平仄平。","平仄平仄仄，平平平仄仄。","仄平仄平平平，○，平仄平○仄仄。","仄平平仄平仄平，仄仄平仄平平。","平平平平仄仄仄，仄仄平，平仄○。","平平仄，平仄平。","平仄仄，仄平平。","仄○平平仄平，仄仄仄平○仄平。","仄平平平仄，仄平平○仄仄。","平仄平平仄平，平平平平仄仄。","仄平平平平，仄平平○仄仄。","平仄平平仄仄，平仄平平仄仄。"],"paragraphs":["神之来兮何许，风萧萧兮吹雨。","悄屏气兮若思，严霓旌兮来下。","昔公车之自南，民望车以欷歔。","今乘驹兮入庙，亦孔悲兮若初。","秋月兮皎皎，严霜兮凛凛。","泽终古兮何穷，噫，微管吾其左衽。","酌荆江以为醴兮，撷众芳以为羞。","歌呜呜兮鼓坎坎，惠我民，为此留。","神之去，何所游。","风飒飒，挟归辀。","倏昭明兮上征，抚一气兮横九州。","有新兮斯宇，竹森森其在户。","嗟我民兮勿伤，公时来兮一顾。","有新兮斯堂，竹猗猗其在旁。","嗟我民兮勿替，公顾民兮不忘。"],"title":"公安竹林祠迎神送神乐章"}
