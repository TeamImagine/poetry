{"author":"李纲","id":242806,"strains":["平仄仄仄仄，仄平仄平平。","仄仄平仄仄，平平仄平平。","平仄仄仄仄，仄平仄平平。","平平仄平仄，仄仄平平平。","平仄仄仄仄，仄仄○平平。","仄○仄○仄，○平仄平平。","平平平仄平，仄仄仄仄平。","仄仄○仄仄，仄仄○平平。","平○仄平平，○仄平平平。","平平仄仄仄，平仄○平平。"],"paragraphs":["今日苦不乐，驾言适林坰。","散策寻远寺，披襟坐虚亭。","云木上窈窕，涧泉泄清泠。","千山自岑寂，一目皆葱青。","嗟我得数子，不复叹飘零。","扫虑味禅悦，茹蔬谢荤腥。","时为亭上游，散髪缓我形。","𫘧骥行振足，倦鸟思归翎。","何当返梁谿，教子名添丁。","林泉益自得，华髪从星星。"],"title":"和志宏见示亭字韵"}
