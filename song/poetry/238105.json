{"author":"王庭珪","id":238105,"strains":["仄仄仄平平仄平，平平仄仄仄平平。","平平仄仄平平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["两脚误随车马尘，江湖岁晚始谋身。","篱边日醉陶元亮，窗外夜呼祁孔宾。","倒著敝衣迎好客，急搜奇句发阳春。","阿瞒岂但能横槊，文彩风流世有人。"],"title":"和曹温如都监惠诗"}
