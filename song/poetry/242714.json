{"author":"李纲","id":242714,"strains":["仄平平仄平○平，平平平仄平平平。","平平平仄仄仄仄，仄仄平仄平平○。","仄平仄仄仄仄仄，仄仄仄仄平平平。","仄平仄仄仄平仄，仄仄平平平仄平。","平平平仄仄平仄，仄平平仄平平平。","○○仄仄仄平仄，仄仄平仄○○平。","仄平仄仄仄平仄，○仄仄平○仄平。","仄平仄仄仄仄仄，平仄仄平○仄平。","平平仄仄仄○仄，○仄仄仄平平平。","仄平平○仄平仄，平仄仄仄平平平。","仄○仄仄平仄仄，平仄仄仄○平平。","仄平○仄仄平仄，仄仄仄仄平平平。","平平仄仄仄仄仄，○平仄仄？平平。","平平平仄○仄仄，仄仄○平○仄○。"],"paragraphs":["屹然高阁虚且通，溪山增秀来薫风。","皆云闽境似此少，岂但为最沙阳中。","栋楹显敞制度巧，饰以黝白非青红。","七峰倒景蘸层碧，十里平津流向东。","连山松桧郁葱蒨，一溪烟雨寒冥蒙。","沈沈月彩照清夜，漠漠云影摇苍穹。","眼光到处色皆翠，凝结至今劳化工。","几年落寞顾眄地，拈出始知观覧雄。","开筵置酒共临赏，正暑景物生秋容。","画船笳吹助清咽，津岸击鼓声逢逢。","世间万事非偶尔，成此一段传无穷。","我归三子子归我，毕竟假合谁之功。","人生会合自可乐，且须吸尽玻瓈锺。","他时追忆如梦寐，一笑胜游回首空。"],"title":"与邑官会凝翠阁"}
