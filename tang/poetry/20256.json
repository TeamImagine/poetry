{"author":"章孝标","id":20256,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["扪云袅栈入青冥，鞿马铃骡傍日星。","仰踏剑棱梯万仞，下缘冰岫杳千寻。","山花织锦时聊看，涧水弹琴不暇听。","若比争名求利处，寻思此路却安宁。"],"title":"骆谷行"}
