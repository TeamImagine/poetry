{"author":"陆游","id":40586,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["短发萧萧久挂冠，江湖到处著身宽。","蓼花不逐蘋花老，桐叶常先槲叶残。","未卜柴荆临峭绝，且谋蓑笠钓荒寒。","闲人尚愧沙鸥在，始信烟波得意难。"],"title":"舟行鲁墟梅市之间偶赋"}
