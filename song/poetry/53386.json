{"author":"项安世","id":53386,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["十年为客古南都，不谓斯行得范模。","我自阅人惟见此，公言有弟更胜吾。","金堤碧瓦新游览，绿竹红薇旧醉呼。","短别未应劳梦寐，定来骑马看西湖。"],"title":"送罗机宜秩满东归三首  其三"}
