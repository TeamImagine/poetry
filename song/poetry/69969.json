{"author":"王炎","id":69969,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","仄平平仄仄平仄，仄平仄平平仄平。","仄仄仄平平仄仄，平平平仄仄平平。"],"paragraphs":["萧萧华发更何为，元是穷乡一布衣。","同产弟兄谁见在，余生父子独相依。","我缘多病念家切，汝为爱亲投劾归。","出处不齐难逆定，时来还自刺天飞。"],"title":"病中恕子投劾同归"}
