{"author":"释文珦","id":134247,"strains":["仄仄平平仄平仄，仄仄仄平平仄仄。","仄平仄仄仄○平，仄仄仄平○○仄。","平平平仄仄○平，仄仄平平平仄仄。","仄仄平○仄仄平，平仄平平○平仄。","仄仄平平仄仄平，仄平○仄平平仄。","仄平仄仄平平平，仄○仄仄仄平平。"],"paragraphs":["昔在英谿识仇远，岂意别来陵谷变。","死生契阔不相知，一十四年如过电。","莲花峰下得重逢，老色骎骎惊上面。","袖出新吟数百篇，非特清新更奇健。","我道风流似谪仙，定知当上金銮殿。","爱才未必无明皇，荐闻亦有贺知章。"],"title":"书仇远吟卷后"}
