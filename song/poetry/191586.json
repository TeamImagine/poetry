{"author":"王安礼","id":191586,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["烛泪漼漼罢赋诗，幅巾乘兴步东西。","银河逼夜光芒堕，玉宇参天次第迷。","稍梦荆江三里鹄，忽惊汉殿五时鸡。","平生出处无心较，亦似庄周万物齐。"],"title":"宿直二首  其二"}
