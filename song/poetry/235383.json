{"author":"程俱","id":235383,"strains":["平仄仄平仄，仄平仄○平。","平仄仄平仄，平？仄平○。","仄仄平仄仄，平平仄平平。","平平平平平，仄仄仄平平。","平平仄○仄，仄仄平仄平。","仄仄平仄○，平平仄平平。","仄仄仄平仄，平平仄○平。","平平仄平平，仄平○仄平。"],"paragraphs":["公昔奉阡陇，二毛不胜簪。","扶杖事耘植，咿唔杂呻吟。","耿耿霜露感，遑遑蓼莪心。","浮云为愁容，鸟兽亦哀音。","徘徊动行路，下比元与任。","宿草今已长，新松郁森森。","尚有五芝秀，荧荧烂如金。","为公赋南陔，凯风吹我襟。"],"title":"蔡州叶翰林寄示近诗次韵八首 卞山信至三首 其一"}
