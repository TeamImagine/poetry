{"author":"欧阳修","id":79309,"strains":["仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["楚人自古登临恨，暂到愁肠已九回。","万树苍烟三峡暗，满川明月一猿哀。","非乡况复惊残岁，慰客偏宜把酒杯。","行见江山且吟咏，不因迁谪岂能来。"],"title":"黄溪夜泊"}
