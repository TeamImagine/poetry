{"author":"陈造","id":59588,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["俗里毫丝起抑扬，请君时闭读书堂。","渭清肯混泾流浊，凫短徒忧鹤胫长。","千载流传防造次，百年表立要馨香。","了知此印君堪付，过眼尨凉忽报章。"],"title":"再用前韵赠高司理共八首  其五"}
