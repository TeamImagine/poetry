{"author":"强至","id":182651,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["人物神州杂五方，平明京兆坐黄堂。","民投牒讼千狙诈，吏抱文书百雁行。","幕府要人关听断，朝廷自昔选才良。","朔陲使者声名久，随诏南辕佐赵张。"],"title":"送河北提刑王詹叔郎中被诏充开封府判官"}
