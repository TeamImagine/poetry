{"author":"方回","id":148975,"strains":["仄平平仄仄平平，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。","平仄仄平仄平仄，仄平平仄仄平平。"],"paragraphs":["十年归把钓鱼竿，万变惟凭冷眼看。","白髪相寻点鬼簿，紫金焉得返魂丹。","渐惊老旧遗民尽，欲问承平往事难。","秋日未须畏残暑，浙江潮退即天寒。"],"title":"有感三首  其二"}
