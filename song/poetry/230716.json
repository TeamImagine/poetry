{"author":"葛胜仲","id":230716,"strains":["仄平仄平平○○，仄仄平平平仄仄。","平○仄○平仄仄，仄仄平平平仄仄。","平○平仄○仄仄，仄仄平平○仄仄。","仄仄仄仄仄平平，平平仄仄仄平仄。","仄仄平平仄仄平，○仄平○仄平仄。","仄平仄仄仄○○，仄平平仄平平仄。"],"paragraphs":["我兄弱龄推了了，手不停披今发缟。","人中滞论能立判，笔下陈言皆力扫。","多如鸡跖叹积学，大似牛腰看属藁。","败絮自拥不言寒，书床坐穴那知老。","逆旅无人识马周，除舍何当馆孙宝。","水波未合急相过，漱醪聊缓忧心𢭏。"],"title":"少川兄贫悴甚见属求寓馆未遇好事者聊作诗以寄因以速之"}
