{"author":"刘鉴","id":131243,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["袖诗两度出山扉，到得城来与愿违。","南浦绿波凝望久，东山零雨喜公归。","疏梅鬭雪增新洁，乔木参天长旧围。","重对门墙帘定卷，春风贺厦燕栖依。"],"title":"贺周总管耐轩迁居回任  其二"}
