{"author":"郭印","id":249619,"strains":["仄平仄仄平，仄仄平平仄。","平平仄仄平，平仄平平仄。","仄○平平平，仄仄平平仄。","○平仄平平，平仄平仄仄。","○平仄仄仄，仄仄仄平仄。","平○？平仄，仄仄平平仄。","平平仄平仄，仄仄仄○仄。","平平仄仄平，仄仄平平仄。","平平仄○平，平仄平仄仄。","平平仄仄仄，仄仄平平仄。","仄仄仄平平，平平仄仄仄。","仄平仄平仄，仄○平仄仄。"],"paragraphs":["别君岁月多，万事皆非昔。","天昏惨暮云，愁绪繁堪织。","岂期成东邻，日造芝兰室。","吟哦戒骚奴，挥洒惊墨客。","犹嫌小伎耳，宴坐学欺魄。","人间倏流电，悟此真良策。","堂堂少林老，我岂得其骨。","君来叩两端，一笑非言默。","超然反其真，游子归故宅。","玄机傥未领，对面千山隔。","象罔亦何心，珠还赤水北。","圣贤勿云远，謦咳常在侧。"],"title":"少虚用前韵见贻仍答二首  其一"}
