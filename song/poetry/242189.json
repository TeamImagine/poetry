{"author":"李正民","id":242189,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄平，仄平平仄仄平平。"],"paragraphs":["天涯流落髩丝生，喜见英豪一坐倾。","云霭微茫分岛屿，风涛歘忽变阴晴。","幸逢胜饯开樽俎，必有嘉言补圣明。","忧国济时公自任，十年寰海困戈兵。"],"title":"徐大谏道漳南与舍弟倡和次韵  其一"}
