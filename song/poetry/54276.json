{"author":"项安世","id":54276,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["小园疏雨挟东风，败萼残英一夜空。","世上已无桃与李，个中方是白和红。","彩霞承露娇如滴，玉雪生香暖不融。","可使低徊万花里，剪裁多少费春工。"],"title":"酴醾牡丹同赋"}
