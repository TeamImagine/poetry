{"author":"范纯仁","id":184677,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["前朝池阁尽尘埃，登览惭无吊古才。","旧物祇余苍石在，断墙曾识翠舆来。","回环竹径穿幽鸟，寂寞茅檐覆故台。","游客静观兴废迹，利名心息若寒灰。"],"title":"和韩侍中上巳晚游九曲池"}
