{"author":"方岳","id":127901,"strains":["平平平仄平仄仄，仄仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄仄平平仄平。","平仄仄平平仄仄，仄平仄仄仄平平。"],"paragraphs":["年光何啻蛇赴壑，仕宦略如鱼上竿。","畴昔本无温饱志，归来只作等闲看。","人间万事风涛急，雨外一蓑天地宽。","潮落海门烟树绿，举头已不见长安。"],"title":"风作"}
