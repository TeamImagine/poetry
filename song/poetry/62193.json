{"author":"虞俦","id":62193,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["朝来一穗看炉烟，遽挽银河下九天。","东海不冤私自幸，南阳高卧且随缘。","佳名德雨闻前代，尺字商霖证昔年。","老子婆婆那辨此，两翁心印有人传。"],"title":"主簿昨示喜雨之作末章用李文饶故事非所敢闻用韵回纳"}
