{"author":"皮日休","id":27932,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["野侣相逢不待期，半缘幽事半缘诗。","乌纱任岸穿筋竹，白袷从披趁肉芝。","数卷蠹书棋处展，几升菰米钓前炊。","病中不用君相忆，折取山樱寄一枝。"],"title":"鲁望春日多寻野景日休抱疾杜门因有是寄"}
