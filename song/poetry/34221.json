{"author":"陆游","id":34221,"strains":["平仄平平仄仄平，平平仄仄仄平平。","仄平仄仄平平仄，仄平平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["多病文园苦滞留，时时浩叹揽貂裘。","纵无夜雨何曾寐，不为秋风也自愁。","今岁顿惊丝鬓改，此生难继锦江游。","欲谈旧事无人共，日落鸦归又倚楼。"],"title":"书叹"}
