{"author":"范成大","id":43205,"strains":["平平仄仄仄仄仄，仄仄平平平仄仄。","平平仄仄仄平平，仄仄平平平仄仄。","仄仄平平仄仄○，平○仄仄仄平平。","仄平○仄平平仄，仄仄平○○仄○。"],"paragraphs":["清溪可怖亦可喜，造化于人真虐戏。","轰雷卷雪鬓成丝，一掷平生来此试。","险绝无双是乳滩，舟如滚石下高山。","画楼正倚黄昏雨，岂识江间行路难。"],"title":"乳滩"}
