{"author":"方干","id":30293,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["王臣夷夏仰清名，领镇犹为失意行。","已见玉璜曾上钓，何愁金鼎不和羹。","誉将星月同时朽，身应山河满数生。","泥滓云霄至悬阔，渔翁不合见公卿。"],"title":"献浙东王大夫二首 二"}
