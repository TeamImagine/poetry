{"author":"韩元吉","id":29502,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["江出新安见底清，黄山高势碧峥嵘。","袴襦会遣民皆有，枹鼓悬应夜不鸣。","蜡屐未须怀别墅，虎符今喜得名城。","他时一榻容徐穉，端共舆人乐政成。"],"title":"送施徽州二首  其二"}
