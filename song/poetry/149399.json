{"author":"方回","id":149399,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄平平平。"],"paragraphs":["眼空敢谓世无人，松菟相依似有神。","邂逅十洲三岛客，崎岖万死一生身。","深斟满酌堪同醉，雪鬓霜髯愧不春。","别后诗筒恐难数，何如聊尔倡酬频。"],"title":"用前韵酬孟君复二首  其二"}
