{"author":"张乔","id":29389,"strains":["仄仄平○平仄仄，平平仄仄仄仄仄。","平平仄仄平仄平，平仄平平仄平仄。","仄平仄平平仄平，平平仄仄仄平平。","平平仄平仄平仄，仄仄仄○○平仄。","仄平平仄仄○平，仄仄○平平仄仄。","仄仄平平仄仄平，平平仄仄平仄平。","平平平仄平仄仄，○仄平平○仄平。"],"paragraphs":["北斗南回春物老，红英落尽绿尚早。","韶风澹荡无所依，偏惜垂杨作春好。","此时可怜杨柳花，萦盈艳曳满人家。","人家女儿出罗幕，净扫玉除看花落。","宝环纤手捧更飞，翠羽轻裙承不着。","历历瑶琴舞袖陈，飞红拂黛怜玉人。","东园桃李芳已歇，犹有杨花娇暮春。"],"title":"杨花落"}
