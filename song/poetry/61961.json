{"author":"虞俦","id":61961,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["明经青史不难收，怪底依然处士裘。","谁谓封侯安事笔，我闻定霸必焚舟。","骥腾夷路须联辔，鳌负三山好掷钩。","对策清时看第一，未应蕴藉愧裴休。"],"title":"自叹  其二"}
