{"author":"石延年","id":243748,"strains":["仄仄平平仄，平平仄仄平。","平平仄仄仄，○仄仄平○。","平仄○平仄，平平仄仄平。","仄平平仄仄，平仄仄平平。","○仄平平仄，平平仄仄平。","平○平○仄，仄仄仄平平。","仄仄平平仄，平平仄○○。","仄平平仄仄，○仄仄仄平。","平仄平平仄，平○仄仄○。","仄平平仄仄，仄仄仄平平。","仄仄平○仄，○平仄仄平。","仄平○仄仄，○仄仄平平。","仄仄仄平仄，平平平仄平。","仄平○仄仄，仄仄○○平。","仄仄平平仄，平平仄仄平。","仄○平仄仄，平仄仄平平。","仄仄平平仄，平平平仄仄。","○○仄平仄，平○仄平平。"],"paragraphs":["汉室亏皇象，乾坤未即寜。","奸臣与逆子，摇岳复翻溟。","权表分江域，曹袁鬬夏垌。","虎奔咸逐逐，龙卧独冥冥。","从众非无术，欺孤乃不经。","惟思恢正道，直起复炎灵。","管乐韬方略，关徐骇观听。","一言俄逆至，三顾已忘形。","南既清蛮土，东期赤魏庭。","出师功自著，治国志谁铭。","历劫兵如水，临秦策若瓴。","举声将溃虏，横势欲逾泾。","仲达耻巾帼，辛毗严壁扃。","可烦亲细务，遽见堕长星。","战地悲陵谷，来贤赏德刑。","意中流水远，愁外旧山青。","想像音徽在，侵寻毛骨醒。","迟留慕英气，沉叹抚青萍。"],"title":"筹笔驿"}
