{"author":"虞俦","id":62228,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["长淮东下月西流，起视龟山势若浮。","砢岸崎岖须列炬，波涛汹涌更行舟。","今秋暴涨尤堪畏，去岁坚冰亦合忧。","有底往来能屑屑，痴儿了事几时休。"],"title":"夜舟过龟山"}
