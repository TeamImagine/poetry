{"author":"窦庠","id":6302,"strains":["平仄○平仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄平平仄○，仄仄仄平平。","仄仄平平仄，平平仄仄○。","仄平平仄仄，仄平仄平平。","仄仄平平仄，平平仄仄平。","平平仄○仄，平仄仄平平。"],"paragraphs":["朝市三千里，园庐二十春。","步兵终日饮，原宪四时贫。","桂树留人久，蓬山入梦新。","鹤书承处重，鹊语喜时频。","草奏才偏委，嘉谋事最亲。","榻因徐孺解，醴为穆生陈。","卫国今多士，荆州好寄身。","烟霄定从此，非假问陶钧。"],"title":"敕目至家兄蒙淮南仆射杜公奏授秘校兼节度参谋同书寄上"}
