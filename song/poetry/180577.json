{"author":"王安石","id":180577,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["浩荡宫门白日开，君王高拱试群材。","学如吾子何忧失，命属天公不可猜。","意气未宜轻感慨，文章尤忌数悲哀。","男儿独患无名尔，将相谁云有种哉。"],"title":"李璋下第"}
