{"author":"方回","id":148772,"strains":["仄仄仄平平，平仄仄平仄。","○平平仄平，平仄平仄仄。","仄平平○平，仄仄平仄仄。","仄仄仄平仄，平仄仄仄仄。","仄平仄仄○，仄仄仄仄仄。","仄平仄仄平，平平平○仄。","平仄平仄平，○仄仄仄仄。","○仄平仄平，仄仄仄仄仄。","仄仄○仄仄，仄仄平平仄。","仄平仄平仄，仄仄仄仄仄。","仄○平平○，仄仄平仄仄。","平平仄仄平，仄仄仄平仄。","○仄平平平，仄仄平仄仄。"],"paragraphs":["死者已无知，生者暂为客。","三年归故庐，松竹元自碧。","屡惊山中人，永卧泉下夕。","一二老朋友，何处卜兆宅。","独君有寿相，气貌不异昔。","冷官故稍卑，良畴焉从辟。","幽抱能自宽，胜味各有适。","中守神既全，外物至莫役。","未悟如梦寐，忽觉无痕迹。","眼明远堪眺，脚健险可历。","万重烟霞间，不乏仙与释。","吾侪数老翁，撰日散游策。","当有佳诗篇，付与来者觌。"],"title":"次韵刘元𪸩喜予还家携酒见访三首  其三"}
