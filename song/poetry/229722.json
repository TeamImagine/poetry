{"author":"廖刚","id":229722,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["使节星驰宿卫贤，九重遥指觐天颜。","三春日暖桃花浪，万里人归明月船。","金谷高欢难会遇，玉京还驭恐留连。","明朝彩旆烟波渺，莫惜通宵醉管弦。"],"title":"燕待走马太傅致语"}
