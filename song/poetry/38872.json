{"author":"陆游","id":38872,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["梅市柯山小系船，开篷惊起醉中眠。","桥横风柳荒寒外，月堕烟锺缥渺边。","客思况经孤驿路，诗情又入早秋天。","如今老病知何恨，判断江山六十年。"],"title":"梅市"}
