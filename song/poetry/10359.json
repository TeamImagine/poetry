{"author":"朱松","id":10359,"strains":["平平仄仄仄平仄，平仄平平仄平仄。","平平仄仄仄仄仄，仄仄平平仄○仄。","仄平○仄仄仄○，○仄仄仄平平平。","仄平仄仄仄仄仄，仄仄平仄平平平。","仄仄仄平平仄仄，仄平仄仄平平仄。","平○仄仄仄仄平，仄仄平平仄平仄。","仄平平仄仄仄平，平平仄仄仄仄○。","仄平平仄仄平仄，平平仄仄平平平。"],"paragraphs":["先生结屋在人境，门巷萧萧作冰冷。","纷纷入眼不入意，坐客千言不相领。","叩关闻我倒屣迎，重解旧榻尘埃生。","向来妙处久不吐，一挽天汉昆仑倾。","共说别来经世事，我言所向皆儿戏。","胸中块磊不用浇，便有清愁说无地。","士林师范六十翁，先生合在伯仲中。","愿言终赐指归处，为公敬作曾南丰。"],"title":"陪余杭张无隅先生饮"}
