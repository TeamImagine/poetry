{"author":"苏良","id":152588,"strains":["仄仄平平仄仄平，平平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平仄仄仄平平。","平平仄仄平仄仄，仄仄平平仄仄平。"],"paragraphs":["汗漫孤槎到海滨，荒阡触目尽忧薰。","休粮未遇赤松子，采蕨终惭孤竹君。","甚欲去寻东道主，只愁见谕北山文。","秋风吹动归与兴，又隔扶胥一片云。"],"title":"钓鳌台"}
