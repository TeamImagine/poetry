{"author":"张佖","id":989,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["风透疏帘月满庭，倚栏无事倍伤情。","烟垂柳带纤腰软，露滴花房怨脸明。","愁逐野云销不尽，情随春浪去难平。","幽窗谩结相思梦，欲化西园蝶未成。"],"title":"春夕言怀"}
