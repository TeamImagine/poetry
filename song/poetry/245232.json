{"author":"喻汝砺","id":245232,"strains":["○仄仄○仄，平○仄平平。","平平仄平平，○仄仄仄平。","平平平仄平，平仄平仄平。","仄仄平仄仄，仄平仄仄平。","平平仄平平，平平平平平。","仄平仄仄仄，仄仄平仄平。","平○仄仄平，仄仄仄仄仄。","仄仄○仄仄，仄平仄平平。","平平平仄平，平仄仄仄平。","平平仄○仄，仄仄○仄平。","平仄仄仄平，平平平仄平。"],"paragraphs":["疏雨洗空阔，髙标插青冥。","携笻一来登，长啸谢所撄。","清香翔远江，丹气舒翠岷。","雪岭浮夏白，澥云亦远青。","孤花袅危芳，初篁罗新荣。","手容五十里，飒沓为我陈。","陵坻漭变迁，物状几屈信。","念往思自远，感来意弥臻。","伤哉千里心，嗟尔百代人。","胡为轸其德，戚戚劳所营。","吾请以此辞，归来岩下耕。"],"title":"登正法宫塔"}
