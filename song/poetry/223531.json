{"author":"释文准","id":223531,"strains":["仄平仄仄仄平平，仄仄平平仄仄平。","仄仄平平○仄仄，平平仄仄仄平平。","仄平○，○仄仄平平。","仄平仄，仄仄仄仄仄平平。","仄○仄仄仄仄平，仄仄平平仄仄仄。","仄平仄仄仄平平，○仄仄平平○仄。"],"paragraphs":["种松道者道情孤，往个茅庵事事无。","屋内锄头三两柄，烟熏一只醋葫芦。","问渠禅，回首指山前。","问渠道，戴个箬笠去锄艸。","再三再四再问渠，拍手呵呵笑欲倒。","却言昔日老云门，参见睦州陈长老。"],"title":"赠奇松头歌"}
