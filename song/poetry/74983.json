{"author":"赵蕃","id":74983,"strains":["平平仄仄仄平平，仄仄平平仄仄平。","仄仄平平平平仄，仄平平仄仄平平。","仄平平仄仄平仄，仄仄仄平平仄平。","仄仄仄平平仄仄，平平仄仄仄仄平。"],"paragraphs":["崭岩郁郁势参天，下有幽幽百尺泉。","浅汲宁容长蛙鲋，旱年端可洗蚳蝝。","若人怀宝故如此，笑彼发蒙真易然。","不但作诗能换骨，更知读易已忘筌。"],"title":"蒙斋"}
