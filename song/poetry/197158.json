{"author":"苏辙","id":197158,"strains":["平仄仄平平仄仄平，仄仄仄仄仄平平。","平○仄仄仄平仄，仄仄仄平平仄平。","仄平仄仄仄平仄，仄○仄仄平平平。","○平仄仄平仄仄，仄平仄仄平平○。","平平仄仄仄平仄，仄仄仄平○仄平。","平○平仄仄平仄，仄仄○仄平仄平。","仄平仄仄仄平仄，○○仄仄平仄平。","仄平仄平仄○仄，仄平仄仄○○平。","仄平○仄仄平仄，仄仄仄仄平平平。","平平仄仄仄平仄，仄仄平仄仄仄平。"],"paragraphs":["君不见天高后土黄，变化出入唯阴阳。","旋凝细雾作飞雹，复遣震雷追日光。","可怜万物甚微细，坐听百变随颠僵。","深根固蒂无计遁，倏来忽返安能防。","平生未见实惊耳，稍远不知如隔墙。","君看歌舞醉华屋，下有累絷排两廊。","眼前苦乐尚悬绝，空中造化知有亡。","我居宛丘厌凝沍，雪翻海水填陂塘。","但知膏泽利牟麦，恣食餠饵真嘉祥。","山阳所记亦何事，有酒胡不尽一觞。"],"title":"次韵子瞻记十月十六日所见"}
