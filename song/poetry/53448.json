{"author":"项安世","id":53448,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄平平平仄平仄，平平平仄仄平平。"],"paragraphs":["康庐之麓蠡之皋，太息书来杜仲高。","待制功名千古杰，贤良文字万夫豪。","泪痕频向西风滴，场屋新随举子曹。","且为门阑辟青紫，轲亲威父一生劳。"],"title":"答杜仲高来书哭兄伯高及辛待制且言杜氏至仲高始预荐榜"}
