{"author":"释正觉","id":5083,"strains":["仄平平仄平，仄○仄平仄。","平○仄仄平，平仄仄仄仄。","仄仄仄仄仄，仄仄平○仄。","仄仄平平平，平平仄平仄。","仄平平仄平，平平仄平仄。","仄○平仄平，仄仄平平仄。","仄平仄仄仄，仄仄仄平仄。","平仄平仄平，仄平平仄仄。"],"paragraphs":["朅来林下人，挂冠脱朝绿。","身闲道愈尊，神静碧照目。","落落我就璞，碌碌谁如玉。","欲学陶渊明，高情异浮俗。","白云无定心，青山有奇骨。","肯从莲社宾，共奏无弦曲。","佛生等一念，日劫讵延促。","倾盖同故人，道存聊一瞩。"],"title":"再和朱朝奉见寄"}
