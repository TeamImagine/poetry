{"author":"黄公度","id":21628,"strains":["仄仄平平仄仄平，仄平平仄仄平平。","平平仄仄仄平仄，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["斗粟驱人堕世纷，卯申凫鹜动成群。","桁杨闲卧吏休日，尊俎清谭士集云。","久矣蛮荒真下策，信哉邹鲁号多文。","酒酣预约鸡豚社，会见婆娑故国枌。"],"title":"再用韵"}
