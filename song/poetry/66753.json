{"author":"楼钥","id":66753,"strains":["仄仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["去去江西不作难，片帆双桨荡秋澜。","已知官业非时样，尤喜情亲耐岁寒。","志大自然羞附骥，官卑何用叹栖鸾。","少卿膝上加文度，更比年时刮眼看。"],"title":"送赵振文主簿"}
