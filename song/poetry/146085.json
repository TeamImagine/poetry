{"author":"蔡襄","id":146085,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["谁于素壁写江流，云树疏疏映荻洲。","尽日清虚全却暑，一川摇落似轻秋。","暂逢明画心犹在，终向扁舟老去休。","只有游鯈能自适，莫怀香饵重迟留。"],"title":"和吴省副北轩湖山之什"}
