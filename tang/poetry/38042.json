{"author":"谢太虚","id":38042,"strains":["○仄仄仄仄，仄○平○平。","平平仄平仄，仄仄平平平。","平仄仄○仄，平○平仄平。","平平仄平仄，仄仄平平平。","仄仄仄仄仄，平平平仄平。","○平仄平仄，仄○平平平。","平仄仄○仄，仄平平仄平。","仄平仄平仄，平仄平○○。"],"paragraphs":["漂泊日复日，洞庭今更秋。","青桃亦何意，此夜催人愁。","惆怅客中月，裴回江上楼。","心知楚天远，目送沧波流。","谢客久已灭，微言无处求。","空余白云在，客兴随孤舟。","千里杳难尽，一身常独游。","故园复何许，江汉徒迟留。"],"title":"杪秋洞庭怀王道士"}
