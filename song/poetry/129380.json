{"author":"李曾伯","id":129380,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["萧萧风雨问南关，客里单衣八月寒。","灯火数家栖逆旅，江山千里走卑官。","飘零岐路凭诗纪，寂寞襟怀借酒宽。","亟写音书寄乡国，北山高卧尽平安。"],"title":"宜城道间"}
