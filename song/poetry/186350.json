{"author":"吕陶","id":186350,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。","仄仄仄平平仄仄，平平平仄仄平平。"],"paragraphs":["烟岚深处几千重，难向丹靑写物容。","层阁试凭窥百里，函经慵读倚双松。","乔林乍响因秋籁，栖鸟频惊为晚钟。","莫笑下山犹怅望，浪仙平昔爱三峰。"],"title":"和郄仲辅开化寺三首  其三"}
