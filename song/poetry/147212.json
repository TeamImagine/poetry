{"author":"詹琦","id":147212,"strains":["仄平仄仄仄，仄仄平平平。","平仄平仄平，平仄仄平平。","仄仄仄平仄，平平仄仄平。","平平平○仄，平仄平○○。","仄平○仄平，仄仄平平平。","平平仄○平，平仄仄平平。","平仄仄平平，平平仄仄平。","仄仄仄平平，仄仄平平平。","仄仄平平仄，仄仄仄仄平。","仄仄仄仄平，平仄仄仄平。","仄平○仄平，仄仄仄平平。","平仄平○仄，平平平仄○。","仄平平仄仄，平仄仄平平。","仄仄平平仄，平○仄仄平。","平平仄平○，仄平平仄平。","仄仄平○仄，仄平○仄平。"],"paragraphs":["弱龄秉永向，撰念游蓬瀛。","腾盖玄圃台，投辔赤霞城。","紫府五香馥，丹丘四照萦。","班龙何夭矫，青凤来相迎。","道逢王子乔，手曳芙蓉旌。","灵风袭霓裳，邀我谒瑶京。","天帝坐丛霄，群仙列两楹。","羽节自飘扬，众乐锵然鸣。","授我金龟秘，锡我玉室名。","渴漱沆瀣浆，饥饵橘树英。","忘形思入玄，道在岂求赢。","流觉神驱尽，逍遥云翮轻。","枣花千岁结，桃核万年成。","海水扬尘竭，天衣拂石平。","祈年本无分，望仙徒自营。","寄谢樊笼士，那知遗世情。"],"title":"游仙"}
