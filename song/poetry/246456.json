{"author":"吕本中","id":246456,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["十日虚房罢送迎，不知新雁已南征。","忍穷有味知诗进，处事无心觉累轻。","残叶入帘收薄暑，破窗留月漏微明。","知公坐穏无他念，识我阶前拄杖声。"],"title":"试院中呈工曹惠子泽教授张彦实"}
