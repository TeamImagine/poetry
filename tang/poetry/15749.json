{"author":"白居易","id":15749,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["早闻一箭取辽城，相识虽新有故情。","清句三朝谁是敌，白须四海半为兄。","贫家薙草时时入，瘦马寻花处处行。","不用更教诗过好，折君官职是声名。"],"title":"赠杨秘书巨源"}
