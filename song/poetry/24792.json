{"author":"仲讷","id":24792,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["力犯雷霆众共危，远投魑魅独为宜。","忠州学业真无负，高庙神灵固有知。","自倚圣明容直道，未甘憔悴死荒陲。","满朝卿相多公议，莫把文章作楚辞。"],"title":"送唐御史"}
