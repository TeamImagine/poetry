{"author":"曾巩","id":174036,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["如云青发拥朝簪，佳誉喧喧动士林。","自重肯悲三献玉，不欺常慎四知金。","芝兰秀出清门盛，鸿鹭翻飞紫殿深。","别后斋中挂尘榻，更将梁甫向谁吟。"],"title":"送程殿丞还朝"}
