{"author":"董嗣杲","id":154270,"strains":["平平平平仄，仄平○仄仄。","平平仄平仄，平仄仄仄仄。","仄平仄平平，平平平仄仄。","仄平仄○？，○仄平平仄。","仄仄平平平，仄平仄平仄。","平平仄平仄，仄平仄平仄。","○平仄○仄，○仄仄○仄。","平仄○仄平，仄仄○○仄。"],"paragraphs":["沽来官亭酒，艳流胜琥珀。","髙歌大江上，聊以信所适。","借舟喜逢君，春沙涵润泽。","傍沙得鲜𫚔，过似河鲀白。","斫鲙搜姜椒，食枯鄙殽核。","浮阳下峰迅，晚风撼渔碛。","深洲卸帆处，闻角易丧魄。","津吏量水痕，两夜长三尺。"],"title":"浔阳馆邉泛小舟夷犹沙浦中遇翟违大舟过"}
