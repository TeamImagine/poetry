{"author":"张明中","id":116566,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["马迁信史炳丹青，黄老搀先六籍名。","清浄元非人纪有，虚无幻出道家声。","时挥麈尾谈天统，冷笑蝇头闹世情。","待饮琼浆擗麟脯，芙蓉为馆玉为城。"],"title":"延昌观道纪堂"}
