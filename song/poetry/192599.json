{"author":"郭祥正","id":192599,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["牲牷报祀入圆山，赫赫神功指顾间。","水满大田甘雨足，龙归深涧宿云闲。","乐声自和松声奏，玉色遥瞻酒色殷。","安得梦魂陪逸驾，更传仙句落人寰。"],"title":"圆山谢雨二首  其一"}
