{"author":"虞俦","id":61955,"strains":["仄仄平平平仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["二月江南花气昏，锦囊诗话喜重温。","百篇换去东湖骨，一醉招来北海魂。","投老黄尘真左计，半生青眼向谁论。","学宫乞俸能多少，骥子怜渠蚤候门。"],"title":"学录李诗翁以诗访予于乳溪之上且求县学积俸偶值窘匮恨不能满其意漫以数语送之第饥来不堪煮耳"}
