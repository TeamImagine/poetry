{"author":"郑谷","id":31769,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["桑林摇落渭川西，蓼水弥弥接稻泥。","幽槛静来鱼唱远，暝天寒极雁行低。","浊醪最称看山醉，冷句偏宜选竹题。","中表人稀离乱后，花时莫惜重相携。"],"title":"访题表兄王藻渭上别业"}
