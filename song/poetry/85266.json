{"author":"裘万顷","id":85266,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["西风吹雁过吾庐，特地传君一纸书。","九载不须论旧事，万金良喜得新居。","春回院落花侵座，雨过池塘水遶除。","我欲退之门下去，却愁无处觅金鱼。"],"title":"寄刘择之新居成"}
