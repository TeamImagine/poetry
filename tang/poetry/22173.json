{"author":"许浑","id":22173,"strains":["仄平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["两河庶事已堪伤，南客秋归路更长。","台畔古松悲魏帝，苑边修竹吊梁王。","山行露变茱萸色，水宿风披菡萏香。","遥羡落帆逢旧友，绿蛾青鬓醉横塘。"],"title":"送客自两河归江南"}
