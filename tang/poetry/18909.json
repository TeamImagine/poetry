{"author":"鲍溶","id":18909,"strains":["平平仄，仄平平，平平仄，平仄仄平平仄仄。","平○仄仄仄平平，仄仄仄平○仄○。","仄平仄○平仄仄，仄仄平平平仄○。","仄仄○平仄仄平，仄平仄仄平平仄。","仄仄仄平○仄平，平平仄○平平平。","平平○仄仄仄仄，仄仄仄仄平平平。"],"paragraphs":["江南客，水为乡，舟为宅，能以笔锋知地脉。","闲分楚水入丹青，不下此堂临洞庭。","水文不浪烟不动，木末棱棱山碧重。","帝子应哀窈窕云，客人似得婵娟梦。","六月火光衣上生，斋心寂听潺湲声。","林冰摇镜水拂簟，尽日独卧秋风清。"],"title":"周先生画洞庭歌"}
