{"author":"李流谦","id":30566,"strains":["平平仄仄仄，仄仄仄○仄。","平平平平仄，○仄仄仄仄。","仄仄○平仄，仄仄仄平仄。","平平○仄仄，仄仄平仄仄。","平平平仄○，仄仄仄平仄。","平平仄平○，平仄○平仄。","仄平仄平仄，仄平仄仄仄。","平平平仄平，仄仄○仄仄。","仄仄仄平平，平平○仄仄。","仄仄平平平，仄仄平平仄。"],"paragraphs":["乾坤大逆旅，日月两行客。","江头垂杨树，折尽供马策。","学舍如冰壑，远与簿书隔。","天风吹我去，自哂殊役役。","英英君子僚，妙响协竽瑟。","诗来促还期，珠琲莹巾帙。","久枵渴嘉馔，积阴跂白日。","谈为无底囊，剪烛期竟夕。","但恐又西东，捶车叹寂寂。","盍不歌归来，已痼烟霞疾。"],"title":"林夫有诗趣归期次其韵答之"}
