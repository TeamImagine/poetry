{"author":"李适","id":23933,"strains":["仄仄仄仄仄，仄仄仄仄平。","仄平仄平仄，仄平仄仄平。","○仄平仄仄，仄平仄仄平。","平平仄仄○，仄平仄平平。","仄平仄仄仄，平平平平平。","仄平仄平仄，平平仄仄○。","仄○仄平仄，仄仄平平○。","平平平平仄，仄仄仄平平。","仄仄仄平仄，平平仄仄平。","平平平平仄，平平仄仄平。"],"paragraphs":["昔予读旧史，遍睹汉世君。","武皇实稽古，建兹百代勋。","号令垂懋典，旧经备阙文。","西巡历九嶷，舳舻被江滨。","勒兵十八万，旌旗何纷纷。","朅来茂陵下，英声不复闻。","我行岁方晏，极望山河分。","神光终冥漠，鼎气独氛氲。","揽涕步脽上，登高见彼汾。","雄图今安在，飞飞有白云。"],"title":"汾阴后土祠作"}
