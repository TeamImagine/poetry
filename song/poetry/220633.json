{"author":"邹浩","id":220633,"strains":["仄仄平仄仄，仄仄平平平。","平平仄平平，仄平平仄平。","仄仄仄仄仄，平○平仄平。","仄仄仄平仄，○仄平○平。","仄仄仄仄仄，仄仄平平平。","仄○仄仄仄，平仄仄仄平。","仄平仄○仄，仄仄平平○。"],"paragraphs":["数子清玉峙，粲粲凌朝辉。","持竿谢高风，钵囊聊自携。","岂不一趣尚，因缘非兔丝。","北去得幽圃，相与无町畦。","白鸟亦忘我，共此天然姿。","只应太史奏，还在颍水涯。","九原审难作，幸及同襟期。"],"title":"次韵德符过曾园  其二"}
