{"author":"黄庭坚","id":207206,"strains":["仄仄平平平仄平，仄平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平平仄仄仄仄，仄仄平仄平仄平。"],"paragraphs":["膏火煎熬无妄灾，就阴息迹信明哉。","功名富贵两蜗角，险阻艰难一酒杯。","百体观来身是幻，万夫争处首先回。","胸中元有不病者，记得陶潜归去来。"],"title":"喜太守毕朝散致政"}
