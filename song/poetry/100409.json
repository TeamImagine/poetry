{"author":"郑清之","id":100409,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["若时风雨候三台，忧国丰年几入怀。","执戟未愁方朔死，闭门唯喜子桑来。","人间宰相真如梦，天上群仙讵可阶。","事业镂冰何所有，之乎者也矣焉哉。"],"title":"再和前韵  其二"}
