{"author":"范成大","id":43085,"strains":["仄仄平平仄仄平，仄平仄仄仄平平。","仄平仄仄平平仄，平仄仄平仄仄平。","仄仄仄平平仄仄，仄平仄平仄平平。","平平仄仄平平仄，仄仄平平仄仄平。"],"paragraphs":["草草相逢小驻船，一杯和泪饮江天。","妹孤忍使行千里，兄老那堪别数年。","马转不容吾怅望，橹鸣肯为汝留连。","神如相此俱强健，绿发归来慰眼前。"],"title":"周德万携孥赴龙舒法曹道过水阳相见留别女弟"}
