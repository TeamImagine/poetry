{"author":"韩元吉","id":29556,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["香炉峰下异香风，长忆幽芳梦寐通。","渴雨旋倾茶作椀，护霜新织翠成笼。","丹青点缀琼瑶上，兰麝飞浮锦绣中。","花品向来谁第一，似挼玉蘂间鞓红。"],"title":"次韵余寺正瑞香花"}
