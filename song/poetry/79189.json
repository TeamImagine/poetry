{"author":"欧阳修","id":79189,"strains":["平平仄仄仄，仄仄平仄仄。","仄仄○○平，平仄仄平仄。","平平仄仄仄，仄仄仄平仄。","平平○○仄，平仄○平仄。","仄仄仄仄平，仄仄平仄仄。","平○仄平○，仄仄仄仄仄。","仄仄○平平，平平平仄仄。","仄平仄仄平，仄仄仄仄仄。","仄平仄平仄，仄仄平平仄。","平平仄仄仄，仄仄○○仄。","仄平仄仄平，仄仄平平○。","平平仄平平，仄仄仄平仄。","平平仄平平，平○仄平仄。","平平仄仄仄，仄仄平仄仄。","仄平○仄平，仄仄仄平仄。","仄平平仄平，仄仄○平仄。","仄仄○仄平，仄平○仄仄。","仄平仄○仄，平仄？仄仄。","平仄仄平○，仄仄○仄仄。","平仄平○平，平仄仄○仄。","平○平仄○，平仄仄平仄。","仄仄○平平，仄仄仄仄仄。","仄平平仄平，平○仄仄仄。","仄平仄平平，平○平仄仄。","平平平平仄，仄仄仄仄仄。","○平仄平平，仄仄平○○。","仄○○仄平，平仄平平仄。"],"paragraphs":["齐人谨盐䇲，伯者之事尔。","计口收其余，登耗以生齿。","民充国亦富，粲若有条理。","惟非三王法，儒者犹为耻。","后世益不然，榷夺由汉始。","权量自持操，屑屑已甚矣。","穴灶如蜂房，熬波销海水。","岂知戴白民，食淡有至死。","物艰利俞厚，令出奸随起。","良民陷盗贼，峻法难禁止。","问官得几何，月课烦笞棰。","公私两皆然，巧拙可知己。","英英职方郎，文行粹而美。","连年宿与泗，有政皆可纪。","忽来从辟书，感激赴知己。","闵然哀远人，吐策献天子。","治国如治身，四民犹四体。","奈何窒其一，无异钛厥趾。","工作百商行，本末相表里。","臣请通其流，为国扫泥滓。","金钱归府藏，滋味饱闾里。","利害难先言，几月可较比。","盐官皆谓然，丞相曰可喜。","适时乃为才，高论徒谲诡。","夷吾苟今出，未以彼易此。","隋堤树毵毵，汴水流弥弥。","子行其勉旃，吾党方倾耳。"],"title":"送朱职方提举运盐"}
