{"author":"吴安持","id":206085,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["岭表骚然避贼锋，番禺当此每从容。","故知封豕非无意，自是金城不可攻。","海峤百年忻受赐，承明三接正酬庸。","山阴岂足劳公久，能活千人尚有封。"],"title":"送程给事知越州"}
