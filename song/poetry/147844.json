{"author":"方回","id":147844,"strains":["仄仄仄平仄，平平仄平平。","○平仄仄仄，仄仄○平平。","仄平平平○，仄仄平仄平。","平平仄仄仄，平仄仄仄平。","平仄仄平仄，○○仄平平。","平仄仄平仄，仄仄平平平。","仄仄仄平平，○仄○平平。","仄仄仄仄仄，平平○平平。","平平仄平仄，仄仄仄平平。","平○仄仄仄，仄仄平○平。","仄仄仄仄仄，平○平平平。","仄平仄○仄，平仄平平平。","仄仄平仄○，仄仄仄仄○。","仄仄平仄仄，仄仄○平○。","平仄仄平仄，仄仄仄仄平。","平平仄仄仄，○平仄平平。","平○仄仄仄，仄仄仄仄平。","仄仄仄平仄，平仄平仄平。","平仄仄平仄，仄平平仄平。","仄仄仄仄仄，平仄平仄平。","仄仄仄平仄，仄仄平仄仄。","仄平平仄仄，仄仄仄平平。","仄平仄仄仄，仄仄平○平。","仄平仄仄仄，仄仄平平平。","平仄仄平仄，仄○仄○平。","平仄仄仄仄，仄仄平仄平。","仄仄平○仄，仄仄仄仄平。","仄仄仄平平，仄仄平仄平。","平平仄仄仄，平仄平平平。","仄仄仄仄仄，平仄仄仄平。"],"paragraphs":["忆我幼时事，南归自番禺。","三边已澒洞，内郡犹无虞。","故居山城间，四面阛阓区。","东西万货集，朝暮百贾趋。","诸父领宾客，衣冠一何都。","觞豆日谈笑，往往皆文儒。","比屋有高楼，其上娉婷姝。","侠少喜酒贱，歌呼间笙竽。","无何郁攸作，一夕化为墟。","朝廷易楮币，百姓骈叹吁。","物价渐踊贵，饥剽多流俘。","我家众长上，生近乾淳初。","曰此风俗降，岁岁有不如。","老者迁化去，少者分驰驱。","生理益艰窘，口腹各自图。","书囊裹笔砚，扁舟落江湖。","苟且禄仕齿，荏苒岁月徂。","乍得返乡里，惊怛心若刳。","前辈尽黄壤，小儿皆白须。","屡火不一火，坊巷非旧闾。","上冢享亭仆，访寺诗壁污。","向之红粉面，蚁穴髑髅枯。","乃知宇宙内，万有皆空虚。","我生逼六十，偶幸全头颅。","身阅大兵革，一思一欷歔。","怀旧梦恍惚，吊往肠郁纡。","六十年间事，历历尚可模。","我所见之人，百万泉下俱。","神仙谓不死，终久归于无。","寄语肉食子，无以智诮愚。"],"title":"忆我二首各三十韵  其一"}
