{"author":"王禹偁","id":177556,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["宦途漂荡似浮萍，又到棠阴邵伯城。","亲老转添衰鬓白，妻儿犹免智囊生。","状元馆谷如无倦，副使量移岂系程。","吾道不拘官冷暖，唯君应合出郊迎。"],"title":"将及陕郊先寄孙状元"}
