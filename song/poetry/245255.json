{"author":"喻汝砺","id":245255,"strains":["平平仄仄○仄平，○仄平仄○平平。","平平仄仄仄仄仄，仄○仄仄平平平。","仄平平平平仄仄，平平仄仄平平平。","仄平平平仄平仄，平仄仄仄平平平。","仄平仄仄仄平仄，平平仄仄仄仄○。","仄平仄仄仄仄仄，平平仄仄平平○。","仄平仄仄仄仄仄，仄仄仄仄平平平。","平仄平平平仄仄，仄仄仄仄平平平。","仄平平仄○平仄，平平仄平仄平平。","仄平仄仄仄○平，仄仄仄仄○平平。","仄仄仄仄仄平仄，仄平仄平仄仄仄。","平平仄仄平仄仄，平平仄仄仄仄平。","仄平仄平仄仄仄，平○仄仄平平平。","仄平○仄平仄仄，仄仄仄仄平○平。","仄仄仄仄平○平，仄仄仄仄○平平。","仄仄平仄平平平，平仄仄平○仄平。"],"paragraphs":["先公御吏如御兵，迎刃而解如庖丁。","掀髯一笑黠吏走，蜀中草木知威名。","伯兄渠渠天下士，嵩高少室之英灵。","妙龄提书噭阊阖，谹议可以谐韶韺。","昨年两作益州牧，西南恶少不敢行。","后来继者有季弟，潭潭大度涵沧溟。","指麾万事不作意，决眦雨电风烟云。","南望峨眉西玉垒，逸气夜与银河倾。","幅巾筇杖过何许，闲邀仲元访君平。","小蓬董宝夜吹笙，往往笑倒长庚星。","拔剑起舞者谁子，杜陵老翁醉不醒。","生平入眼无俗物，胡为见我眼自青。","武侯庙前有古柏，风吟雨啸蛟龙声。","我来正欲刳尔腹，琢作巨屋丹其楹。","琢作巨屋丹其楹，绘此落落三名卿。","尚使千载知仪刑，喻子作诗如鼎铭。"],"title":"上席帅"}
