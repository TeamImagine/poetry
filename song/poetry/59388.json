{"author":"陈造","id":59388,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["著脚功名马络头，人生君所几居州。","惟公德操朱弦直，映世冰壶白月秋。","久已短长冥尺寸，可须肮脏羡伊优。","即今千里讴谣地，赢得挥斤五凤楼。"],"title":"次王仲衡尚书韵"}
