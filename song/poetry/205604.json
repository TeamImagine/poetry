{"author":"李之仪","id":205604,"strains":["仄仄仄平仄，平平平仄平。","仄仄仄仄平，仄仄○仄平。","平平平仄仄，仄平仄平平。","仄仄仄仄平，平平平仄平。","平平仄仄仄，平仄平○平。","○平仄仄仄，仄仄○平平。","仄仄仄仄仄，仄仄仄仄平。","仄仄仄仄平，平○仄平平。"],"paragraphs":["别子又春杪，幽怀谁与讙。","返复事远途，缭绕如理绵。","家山虽入眼，尚疑隔晨烟。","破闷得子诗，鸣鸡还到船。","追随日苦短，容易悲长年。","犹能共一辙，植足临天旋。","下泽政有味，万户自我捐。","唯有不舍心，常如俯奔川。"],"title":"秦太虚出鲁直所寄诗因次其韵"}
