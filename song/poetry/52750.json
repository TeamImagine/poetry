{"author":"李洪","id":52750,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["谢公遗躅閟苍苔，乘兴飞霞得得来。","洞锁暮云松偃蹇，江涵白月影徘徊。","吾曹趣了痴儿计，萝径难留俗驾回。","安得麻姑能送酒，他时藉草共传杯。"],"title":"飞霞洞谢公岩呈元量"}
