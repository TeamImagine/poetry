{"author":"徐铉","id":521,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["但是豪家重牡丹，争如丞相阁前看。","凤楼日暖开偏早，鸡树阴浓谢更难。","数朵已应迷国艳，一枝何幸上尘冠。","不知更许凭栏否，烂漫春光未肯残。"],"title":"严相公宅牡丹"}
