{"author":"黄庶","id":173627,"strains":["平平仄平仄，○平仄平平。","仄平平仄仄，仄平仄○平。","平平仄平仄，仄仄仄仄平。","仄仄仄仄平，平平仄平平。","仄仄仄平仄，平仄平仄平。","平平仄仄平，平仄仄仄平。","平仄仄仄仄，仄仄○仄平。","平平平仄仄，平平仄○平。"],"paragraphs":["诗书卧蓬荜，柴门昼方开。","邑官刘与李，马蹄破苍苔。","林居厌蛙黾，喜振敝席埃。","见此六翮姿，茅荆共徘徊。","我欲驻车辙，蔬果倾旧醅。","山花恨未饶，无以助酒杯。","今古饱夜话，痛饮胜百回。","春风旌旆满，匏瓜去难陪。"],"title":"谢刘簿李尉见访"}
