{"author":"陆游","id":33850,"strains":["仄仄仄仄平平平，平平仄仄○○平。","仄平平平仄仄平，仄○平仄仄○平。","仄平平平仄仄仄，仄仄平平仄平仄。","平平仄仄仄仄仄，平平仄平平仄仄。","仄平仄平仄仄仄，仄平○平○平仄。","平平仄仄仄仄平，仄仄平平○平仄。"],"paragraphs":["绿酒盎盎盈芳樽，清歌袅袅留行云。","美人千金织宝裙，水沈龙脑作燎焚。","问君胡为惨不乐，四纪妖氛暗幽朔。","诸人但欲口击贼，茫茫九原谁可作。","丈夫可为酒色死，战场横尸胜床第。","华堂乐饮自有时，少待擒胡献天子。"],"title":"前有樽酒行二首  其二"}
