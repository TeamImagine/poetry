{"author":"刘辰翁","id":153506,"strains":["仄仄平平仄，平○仄仄平。","平平平仄仄，○仄仄平平。","仄仄平○○，○平仄仄仄。","仄平平仄仄，仄仄仄平平。","平仄仄平仄，平平仄仄○。","平平○仄仄，平仄仄平平。"],"paragraphs":["畏日才宵匿，谁教烛又添。","明虽无可恶，看得故成炎。","漏永风如禁，膏残饮未厌。","万枝何用许，一点有人嫌。","蛾命那知惜，虫花懒复占。","吴牛应自笑，何事畏银蟾。"],"title":"夏景 炎宵恶明烛"}
