{"author":"张随","id":38309,"strains":["仄仄平平仄，○平仄仄○。","仄平平仄仄，○○仄○平。","仄仄平○仄，平平仄○平。","平平平仄仄，○仄仄平平。","仄仄平平仄，平平仄仄平。","平平平仄仄，平仄仄平平。"],"paragraphs":["上苑骅骝出，中宫诏命传。","九天班锡礼，三相代劳年。","顾主声犹发，追风力正全。","鸣珂龙阙下，喷玉凤池前。","四足疑云灭，双瞳比镜悬。","为因能致远，今日表求贤。"],"title":"敕赐三相马"}
