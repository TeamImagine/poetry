{"author":"陆游","id":40932,"strains":["平平仄仄仄仄仄，平平仄○平仄仄。","仄○仄仄仄仄平，平仄平平仄○仄。","仄平仄仄仄平仄，平仄平平平仄仄。","仄平○仄仄○平，○仄平平仄平仄。"],"paragraphs":["东吴七月暑未艾，川云忽兴天昼晦。","蔽空雨点弩发机，平地成渠屋穿背。","早禾玉粒自天泻，村北村南喧地碓。","大牲如阜酒如江，相唤龙祠作秋赛。"],"title":"秋词三首  其一"}
