{"author":"范仲淹","id":233063,"strains":["○平平仄○，平平平仄○。","平仄仄仄平，仄仄仄仄平。","仄平仄仄平，○仄仄仄平。","仄平仄平仄，仄平仄平平。","仄仄仄平仄，仄○仄仄○。","平仄仄仄仄，平仄仄仄平。","平仄仄平仄，平仄平平平。","仄仄平仄○，仄仄平仄平。","平平仄平平，平平仄仄平。","平平仄平仄，仄仄○平○。","○仄仄仄仄，平仄○平平。","平仄仄平○，仄仄仄仄平。","○○○平平，○仄○平平。","仄仄仄○平，仄平仄○平。","仄平仄平仄，平仄仄仄平。","仄仄仄平仄，平平平仄平。","平平仄平仄，平仄平平平。","○平仄平仄，○○平平平。","仄○平仄仄，仄仄平仄平。","平平仄仄平，仄仄平平平。","仄平平仄仄，仄仄仄○平。","平平平仄仄，仄平仄平平。","仄仄仄仄平，平仄平平平。","仄○仄平平，仄平仄平平。","○平平仄平，仄仄平仄○。","仄仄？仄仄，仄平仄平平。","○平仄平仄，平仄仄平平。","仄仄平仄仄，平仄仄仄平。","仄仄仄平仄，平平仄平平。","仄仄仄仄平，仄平仄平平。","平仄平○平，仄仄仄仄○。","○仄平○仄，仄仄平平平。","仄仄○平平，仄仄○平平。","仄仄平仄仄，仄平仄仄平。","仄平平仄仄，平平平○平。","平平仄仄仄，仄仄平平平。","仄仄仄仄平，○仄仄平平。","平平平平○，仄仄○仄平。","仄平仄平仄，仄仄仄仄平。","平平仄仄○，仄平平仄平。","仄仄平仄仄，仄仄○平平。","平仄仄仄平，平平平仄平。"],"paragraphs":["中山天下重，韩公兹镇临。","堂上缋昔贤，阅古以儆今。","牧师六十人，冠剑竦若林。","既瞻古人像，必求古人心。","彼或所存远，我将所得深。","仁与智可尚，忠与义可钦。","吾爱古贤守，馨德神祗歆。","典法曾弗泥，劝沮良自斟。","跻民在春台，熙熙乐不淫。","耕夫与樵子，饱暖相讴吟。","王道自此始，然后张薫琴。","吾爱古名将，毅若武库森。","其重如山安，其静如渊沉。","有令凛如霜，有谋密如阴。","敌城一朝拔，戎首万里擒。","虎豹卷韬略，鲸鲵投釡鬵。","皇威彻西海，天马来骎骎。","留侯武侯者，将相俱能任。","决胜神所启，受托天所谌。","披开日月光，振起雷霆音。","九关支一柱，万宇覆重衾。","前人何赫赫，后人岂愔愔。","所以作此堂，公意同坚金。","仆思宝元初，叛羌弄千镡。","王师生太平，苦战诚未禁。","赤子喂犬彘，塞翁泪涔涔。","中原固为辱，天子动宸襟。","乃命公与仆，聨使御外侵。","历历革前弊，拳拳扫妖祲。","二十四万兵，抚之若青衿。","惟以人占天，不问昴与参。","相彼形胜地，指掌而蹄涔。","复我横山疆，限尔长河浔。","此得喉可扼，彼宜肉就椹。","上前同定策，奸谋俄献琛。","枭巢不忍覆，异日生凶禽。","仆已白髪翁，量力欲投簪。","公方青春期，抱道当作霖。","四夷气须夺，百代病可针。","河湟议始行，汉唐功必寻。","复令千载下，景仰如高岑。","因赋阅古篇，为公廊庙箴。"],"title":"阅古堂诗"}
