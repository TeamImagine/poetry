{"author":"孔武仲","id":199145,"strains":["平平仄平平，仄仄○仄仄。","仄平平仄○，仄仄仄仄仄。","平平平仄仄，平仄平仄仄。","平平仄平○，平仄仄○仄。","平平○仄仄，仄仄○平仄。","平○仄平平，平仄仄仄仄。","平平仄平平，平仄平仄仄。","仄平仄平仄，平仄仄平仄。","仄○○仄○，○○仄平仄。","平平平平仄，平仄仄平仄。","仄○仄平平，平仄○○仄。","平仄平仄平，平平仄平仄。","平平仄平仄，仄仄平仄仄。","平平仄仄仄，○仄平平仄。","平仄仄平○，平平仄平仄。"],"paragraphs":["淮康望夷门，驿舍犹六七。","我车嗟已劳，我马亦太逸。","朝来天色好，辉焕川上日。","郊原莽而苍，生意密如栉。","农飧颇顺适，昼气更盈溢。","抠衣就鞍鞯，前引以一卒。","驰提历湾纡，林木荣枣栗。","豁然就平旷，天壤合为一。","稍过王务陂，陂长水波阔。","惊风摇澎湃，凫鸭语啾唧。","却思在江湖，双𫇛更轻疾。","川陆虽不同，吾心两无必。","匆匆背乡井，琐琐干禄秩。","功名未及试，行役甘于蜜。","安得摆覉牵，优游老蓬荜。"],"title":"至赵庄镇舍轿乘马二首  其一"}
