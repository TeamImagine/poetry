{"author":"李山甫","id":29591,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["四百年间反复寻，汉家兴替好沾襟。","每逢奸诈须挼手，真遇英雄始醒心。","王莽弄来曾半破，曹公将去便平沈。","当时虚受君恩者，谩向青编作鬼林。"],"title":"读汉史"}
