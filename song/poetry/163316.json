{"author":"汪元量","id":163316,"strains":["仄平仄平仄平○，仄仄平平仄仄仄。","平平仄仄平○仄，仄仄平平平仄仄。","平平仄仄仄仄仄，仄仄平○○仄仄。","仄平平平平仄○，仄仄平平仄平仄。","平平仄平平平仄仄，平平仄平仄平仄。"],"paragraphs":["有官有官位卿相，一代儒宗一敬让。","家亡国破身漂荡，铁汉生擒今北向。","忠肝义胆不可状，要与人间留好样。","惜哉斯文天已丧，我作哀章泪凄怆。","呜呼九歌兮歌始放，魂招不来默惆怅。"],"title":"浮丘道人招魂歌  其九"}
