{"author":"王禹偁","id":177242,"strains":["仄仄○仄仄，仄仄仄仄平。","仄仄仄○○，平仄平○平。","仄仄平仄平，平○平平平。","平○仄仄仄，平仄平仄平。","平平仄平仄，仄○平仄平。","平仄仄平仄，○仄平平平。","仄平仄仄仄，仄仄平○○。","仄仄仄仄仄，○仄○平平。","仄平○仄仄，仄仄仄平平。","仄仄仄平平，仄平平仄平。","仄仄○○仄，仄仄平仄仄。","仄平○仄仄，仄仄平平平。","仄平平仄仄，平仄仄仄平。","仄仄平平平，仄仄平○平。","平仄仄平仄，仄仄仄○平。","仄仄仄平仄，仄仄平仄平。","仄仄仄○仄，○平平平平。","平仄仄仄平，仄仄平仄平。"],"paragraphs":["有客遗竹杖，九节共一枝。","鹤脰老更长，龙骨干且奇。","我问何所来，来从西南夷。","因思汉武帝，求此民力疲。","明明圣天子，德教加四维。","蛮貊尽臣妾，县道皆羁縻。","僰僮与笮马，入贡何累累。","此竹日已贱，轻视如蒿藜。","我年三十七，血气未全衰。","况在紫微垣，动为簪笏羁。","倚壁如长物，岁月无所施。","寸心空爱惜，惜此来天涯。","忽承明主诏，来谒太一祠。","再见刘先生，气貌清且羸。","持此以为赠，所谓得其宜。","少助橘童力，好引花鹿随。","步月莫离手，看山聊搘颐。","微物懒致书，故作筇竹诗。"],"title":"送筇杖与刘湛然道士"}
