{"author":"刘一止","id":237515,"strains":["仄平平平平仄平，平○仄仄○平平。","仄仄仄仄平平平，平仄仄仄○平○。","平平仄仄平平平，仄仄平仄○仄○。","平平仄仄平仄平，平平仄仄平平平。"],"paragraphs":["海门山边初落潮，西兴渡口浪痕高。","渺渺目乱翻云涛，心识不语迎归桡。","江亭晚日风萧骚，轧哑鸣橹相向摇。","平头雁落沙没腰，舟人底处寻青招。"],"title":"卢骏元宪使寄示会稽竞秀阁识舟亭二诗为各赋一首  其二"}
