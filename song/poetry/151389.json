{"author":"杨公远","id":151389,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["儿童探穴戏搜寻，隐迹苔阶深复深。","见敌有时能勇鬭，无情终夜只清吟。","唤回枕上羁人梦，恼碎闺中织妇心。","莫向当今机局去，抛梭络纬已林林。"],"title":"促织用前韵"}
