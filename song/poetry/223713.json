{"author":"吴则礼","id":223713,"strains":["平仄仄平平仄平，仄平平仄仄平平。","平平仄仄仄平仄，仄仄仄平平仄○。","仄平仄仄○仄仄，平仄○平平仄平。","○仄平平仄平仄，仄平仄仄平平平。"],"paragraphs":["畴昔一丘安在哉，马鸣笳响有奇怀。","嬛嬛试遣雁催发，濯濯已凭春唤回。","独怜短槊横未已，端恨长江扳不来。","看取东风姹然笑，北湖老眼为渠开。"],"title":"银城道中"}
