{"author":"岳珂","id":105904,"strains":["平平仄平，仄仄仄仄。","仄仄平○，仄仄仄仄。","仄仄仄平，仄平仄平。","仄平仄平，仄平仄平。","平平平平，仄仄平仄。","平○仄平，平仄仄仄。","平仄平平，仄平平平。","仄平平平，平仄仄平。","仄仄○○，平仄仄仄。","仄○仄仄，平仄○仄。","仄仄平平，平仄仄平。","仄平仄平，仄平平平。","平仄仄平，平仄仄仄。","仄仄平平，仄平○仄。","仄仄平仄，仄平仄平。","仄平仄平，平仄仄平。","平平平平，平仄○仄。","仄仄平平，○仄仄仄。","仄仄仄仄，平平仄平。","仄平仄○，仄仄仄平。"],"paragraphs":["鸿荒有开，昉颉鸟迹。","字学之兴，亦既象物。","汉有议郎，曰臣蔡邕。","帛书发奇，出淳古踪。","千龄寥寥，嗣响逾邈。","贞观御床，淳化秘阁。","云汉之章，施于仁皇。","厥维天葩，源宋跨唐。","万几燕闲，成是肆笔。","弛张异用，游戏如一。","士俗之成，玄默自躬。","见于首篇，尚䌹之风。","安不忘危，尤示注意。","笔墨之余，又形拊髀。","庆历之治，太平极功。","帝心所存，天地与同。","春朝鸣珂，秋塞沈柝。","一视之仁，昭此圣学。","海岳八极，羲娥九霄。","媲于宝藏，万世见尧。"],"title":"仁宗皇帝二诗御汉体书赞"}
