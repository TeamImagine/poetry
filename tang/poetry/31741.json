{"author":"郑谷","id":31741,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["漠漠秦云澹澹天，新年景象入中年。","情多最恨花无语，愁破方知酒有权。","苔色满墙寻故第，雨声一夜忆春田。","衰迟自喜添诗学，更把前题改数联。"],"title":"中年"}
