{"author":"陈淳","id":85625,"strains":["仄仄仄仄平，平平平仄仄。","仄平仄平○，仄仄平平仄。","平仄平仄？，仄仄仄平○。","仄仄平仄仄，仄○仄○仄。","？仄仄平平，仄平仄仄仄。","仄平仄平平，仄平仄平仄。","仄平仄平平，仄仄平仄仄。","仄仄平仄仄，○仄仄平仄。","仄平仄仄○，仄仄仄仄仄。","○平仄平仄，仄平平仄仄。","仄仄仄平仄，平○平仄○。","仄平平平○，仄仄仄平仄。","平仄仄平仄，○平仄○仄。","仄仄○仄平，平仄仄仄仄。","仄仄仄平平，仄仄仄仄仄。","仄平仄○仄，平平平仄仄。","○仄平仄仄，仄仄仄仄仄。","平仄平仄平，平仄平仄仄。","○仄平仄○，仄仄仄仄○。","平○平仄平，平仄平仄○。","○仄平仄平，仄仄仄仄平。","平平平仄平，平仄平仄平。","○仄平仄仄，仄仄仄仄仄。","平仄平仄平，平仄平仄仄。","平仄平平平，仄平平仄平。","平○平平平，仄平平仄○。","平平平平仄，仄平平仄仄。","平仄平平仄，仄平平仄仄。","仄仄仄平仄，平仄平平仄。","平仄仄仄平，○仄仄仄仄。","仄仄仄平○，平○仄仄仄。","○仄仄仄仄，仄仄仄仄仄。","平平仄○平，仄平仄仄仄。","仄仄仄仄○，仄仄仄仄仄。","仄仄仄○平，仄平仄仄仄。","平仄仄平平，平平仄○平。","平平平仄○，仄平平仄平。","平平平仄平，平平仄仄平。","仄平仄仄平，平平仄仄平。","仄平平○仄，○平仄仄○。","仄仄平平仄，仄平平平平。","仄仄仄仄仄，？仄○仄平。","○平仄仄仄，○仄仄仄○。","平仄平仄仄，仄平平平平。"],"paragraphs":["小子尔定孙，来前吾语汝。","尔今既加冠，盍以成人遇。","今尔名以矩，字尔以方叟。","告尔名字义，尔其敬听受。","矩所以为方，是为法度器。","极天下之方，不能外乎是。","在人事而言，不越乎此理。","此理根所性，其本一而已。","散诸事物间，各各有所止。","当然不容易，万殊而一揆。","截截有成法，方正无少陂。","圣人安而行，所欲不逾此。","贤者勉而复，折旋必中矣。","学者思圣贤，于学亦必以。","所择要精明，所执在固致。","法皆自中定，方非由外至。","如或非礼视，是以不法视。","于视为不方，随物而妄伺。","如或非礼听，是以不法听。","于听为不方，随物而妄应。","如或非礼言，是以不法言。","于言为不方，随物而妄宣。","如或非礼动，是以不法动。","于动为不方，随物而妄往。","惟视方而明，不为非礼倾。","惟听方而聪，不为非礼从。","惟言方而信，不为非礼徇。","惟动方而直，不为非礼适。","一一守吾法，私意无容杂。","寻绝枉尺为，乘戒诡遇合。","直道范驰驱，何行不检押。","其可者则与，不可者必拒。","交游自正方，不随不可去。","有善者则从，不善者必克。","处事自正方，不随不善溺。","随物则为圆，非圆特其偏。","同流而合污，在方诚有愆。","先方而后圆，于圆乃可全。","既无一不方，斯无一不圆。","动容皆中礼，从心得孔传。","岂但方之熟，实惟圆之安。","圣法万世在，矩尔其勉旃。","称名惕自省，闻字肃反观。","斯义无尔愧，服膺常拳拳。"],"title":"矩子名字义"}
