{"author":"陈宓","id":97265,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄仄平。","平平仄仄平平仄，仄仄平仄仄仄平。"],"paragraphs":["乃父高皇侍从臣，汝今潜邸牧疲民。","天低日近偏临照，土旷人稀费抚循。","得暇诗书休释手，先公法律自治身。","舟来勿寄南方物，只寄平反惬老亲。"],"title":"送师道弟守德庆"}
