{"author":"释印肃","id":25971,"strains":["仄仄○仄仄，仄平仄○仄。","平仄仄仄○，仄仄仄仄仄。","平平○仄仄，仄仄平○仄。","○○仄○平，平○平仄仄。","仄平平仄仄，仄平仄平仄。","仄仄仄○平，仄仄○平仄。","仄仄平仄平，平仄平○仄。","○○仄仄平，仄仄○平仄。","仄仄仄仄○，仄仄仄平平。","○平仄仄仄，仄仄仄平平。","平○仄○仄，仄平仄仄平。","○平仄仄仄，仄仄仄平平。"],"paragraphs":["腊月三十夜，髑髅自相骂。","阎老索饭钱，汝等怕不怕。","龟毛敲兔角，五彩虚空画。","正当恁么时，摩尼谁著价。","大年初一日，道闲却成急。","自拜梦中人，妄想从谁立。","唯我知不知，今古希相识。","张三李四歌，草木空祇揖。","日月转眼睛，历劫不曾停。","三贤与十圣，枉费苦精神。","常思达磨老，九年守少林。","如今意不尽，瓦砾即真金。"],"title":"偈颂三十首  其二九"}
