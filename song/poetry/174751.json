{"author":"刘敞","id":174751,"strains":["平仄仄仄仄，仄平○平仄。","仄平仄仄○，仄仄仄平仄。","平仄平平仄，仄○仄仄仄。","仄平仄○平，仄仄平仄仄。","仄平平○平，平仄仄仄仄。","平平平平平，仄仄平仄仄。","○平仄平仄，平仄仄○仄。"],"paragraphs":["山野不事事，未尝中绳墨。","得官笔砚间，懒与慢成癖。","前日承君乏，始亲薄领役。","捶钩校毫芒，简髪差寸尺。","自知非其任，良有不可力。","君诚神仙人，那得头不白。","繇兹谢睎跂，依隐就闲寂。"],"title":"摄领审官六日还印长文戏作五言"}
