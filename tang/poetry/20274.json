{"author":"蒋防","id":20274,"strains":["仄平平仄○，仄○仄平○。","仄仄平平仄，平平○仄平。","仄平平仄仄，仄仄仄平平。","仄仄平平仄，平○仄仄平。","平平仄仄仄，仄仄仄平平。","仄仄平平仄，○平仄仄平。"],"paragraphs":["节逢清景空，气占二仪中。","独喜登高日，先知应候风。","瑞呈光舜化，庆表盛尧聪。","况与承时叶，还将入律同。","微微万井逼，习习九门通。","遶殿炉烟起，殷勤报岁功。"],"title":"冬至日祥风应候"}
