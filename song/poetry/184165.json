{"author":"刘攽","id":184165,"strains":["○平仄平平仄○，平平仄平○仄平。","平平仄平仄仄仄，仄平仄仄平平平。","平平○仄仄仄仄，仄仄○○平仄平。","仄平仄平平仄○，仄平平平平仄平。","○平平仄平仄○，仄平○仄平仄平。","平平○仄平仄仄，平仄○仄○平平。","平平仄仄平仄仄，仄仄仄平平仄平。","平平仄仄○○仄，○仄仄仄平平○。","平平仄平仄仄仄，仄仄平仄平仄平。","平平仄仄仄仄仄，平仄○仄○仄平。","仄仄平平仄仄仄，平仄仄仄○平平。","仄平○平仄○仄，仄平仄仄平仄平。","仄○○○○平仄，仄○仄仄平平平。"],"paragraphs":["中郎石经天下传，江翁说诗当世贤。","南昌子真亦禄仕，读书养性希神仙。","雄豪相遇古莫及，所至衣冠争愿焉。","贵公子孙谁是胜，广平家书盈万千。","当时交友皆父行，贾生论议欺老先。","开门迎客车结辙，而此三士相周旋。","牙签插架尘土绝，宝轴出囊瑶玉联。","前秦篆籀颇磨灭，中世粉墨仍新鲜。","咨嗟古人不可见，但觉能者心意专。","知音自昔贵一遇，千岁相望犹比肩。","况有清诗纪实事，豪壮入耳如哀弦。","鄙夫观书识难字，古文愈野心谓然。","要当乘兴过君所，刮膜一使头风痊。"],"title":"和江邻几梅圣俞同蔡学士观宋家书画"}
