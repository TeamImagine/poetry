{"author":"白居易","id":17210,"strains":["仄平仄仄仄平仄，平仄平平平仄平。","○仄仄平平仄仄，仄平○仄○平平。","仄平仄○平平仄，○仄平平仄仄平。","仄仄平平平仄仄，平○平仄仄平平。","平平仄仄仄平仄，仄仄平平○仄平。","平仄平仄平仄仄，○平仄仄仄○平。"],"paragraphs":["爱琴爱酒爱诗客，多贱多穷多苦辛。","中散步兵终不贵，孟郊张籍过于贫。","一之已叹关于命，三者何堪并在身。","只合飘零随草木，谁教凌厉出风尘。","荣名厚禄二千石，乐饮闲游三十春。","何得无厌时咄咄，犹言薄命不如人。"],"title":"诗酒琴人例多薄命予酷好三事雅当此科而所得已多为幸斯甚偶成狂咏聊写愧怀"}
