{"author":"韦骧","id":190737,"strains":["仄平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["晓风吹雨作晴云，腊日山城已似春。","林木欣欣初有趣，郡斋皦皦迥无尘。","祭军雅戏齐酣战，矍圃环观密布鳞。","此乐得为知所自，天将丰岁与滁人。"],"title":"和腊日初晴会同僚射饮投壶"}
