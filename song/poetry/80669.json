{"author":"黄干","id":80669,"strains":["平仄仄平仄，平○仄平平。","仄平仄平平，仄仄○平平。","仄仄仄平平，仄平仄○○。","仄仄平平○，仄仄平仄平。","仄平仄仄仄，平仄平平平。","平平仄仄平，平平仄平○。","平平仄○平，仄仄平平平。","仄仄平仄○，仄仄仄仄平。","平平仄仄平，仄平平平平。","○仄仄平平，○平仄平平。","仄仄仄仄平，平平仄平○。","平平○平仄，仄仄平平平。","○仄○○仄，平仄仄仄平。","仄平仄平平，仄仄平平平。"],"paragraphs":["篝火下修岭，褰衣涉清川。","夜投故人庐，洞壑藏真仙。","一水远萦纡，两山对蜿蜒。","但见烟云深，不识车马喧。","主人敬客至，杯酒罗堂前。","诸孙竞劝酬，烹羊杂鸡鲜。","同来二三人，妙语争春妍。","此会良独难，达旦不复眠。","鸡鸣秉烛游，到君新池边。","中有读书堂，藏书足精研。","把笔记姓名，徘徊怅无缘。","天明驱车去，去上层冈巅。","回首三叹息，安得数亩田。","结茅与君邻，啸傲终残年。"],"title":"庆元己未冬至前二日访林公度至栗山翌日同访吴必大林季亨容之偕行爱其溪山池亭之胜为之赋诗"}
