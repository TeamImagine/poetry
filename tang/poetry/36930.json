{"author":"李中","id":36930,"strains":["仄仄平平平仄平，平平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","仄平仄仄仄平仄，平仄仄平仄仄平。"],"paragraphs":["宋玉逢秋何起悲，新恩委寄好开眉。","班升鸳鹭频经岁，任佐龚黄必暂时。","乍对烟霞吟海峤，应思蘋蓼梦江湄。","一朝凤诏仲征入，鹏化那教尺鷃知。"],"title":"海上和郎戬员外赴倅职"}
