{"author":"陆文圭","id":166164,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄仄仄仄，仄仄仄平仄仄平。","平仄仄平平仄仄，仄平仄仄仄平平。"],"paragraphs":["谁教老子误诸君，幸自庵中卧白云。","旧令尹非新令尹，今将军是故将军。","相知自谓乐莫乐，一见不如闻所闻。","逋客急须回俗驾，北山早已有移文。"],"title":"句容赋归"}
