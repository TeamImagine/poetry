{"author":"戴复古","id":93333,"strains":["平仄平平仄，仄平平仄平。","平平仄平仄，仄平仄平平。","仄仄平平平，平平仄仄平。","平仄仄仄仄，仄平仄仄○。","平平仄○平，仄仄仄仄平。","仄仄平仄仄，仄平仄仄平。"],"paragraphs":["吾友严华谷，实为君里人。","多年入诗社，锦囊贮清新。","昨者袁蒙斋，招为入幕宾。","千里有遇合，隔墙不见亲。","君归访其家，说我老病身。","别有千万意，付之六六鳞。"],"title":"送吴伯成归建昌二首  其二"}
