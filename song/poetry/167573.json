{"author":"汪炎昶","id":167573,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["山人新覆草堂成，便觉烟霞别有情。","凿牖先思当瀑布，看云旋拟著桃笙。","庞公隠处携妻子，匡氏同来有弟兄。","鹤背仙人应错愕，世间亦自有蓬瀛。"],"title":"江伯几新覆雪矼草堂"}
