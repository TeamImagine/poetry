{"author":"王安中","id":233791,"strains":["平平平仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["声华飞动水云乡，挥翰初宜玉作堂。","投老肯留宾客榻，临分聊属圣贤觞。","家山到眼千岩秀，世路收心一粒藏。","趣驾青牛寻尹喜，著书方便设津梁。"],"title":"送徐干臣"}
