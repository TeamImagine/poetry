{"author":"程俱","id":235719,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["负疴今日四周年，药里关心雪满颠。","坐失分阴嗟倏忽，行扶跬步苦跰{鲜}。","支离徒费三锺粟，潦倒仍依二顷田。","身在山林名绛阙，无功饱食愧前贤。"],"title":"丙辰八月六日作"}
