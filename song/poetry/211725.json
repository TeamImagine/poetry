{"author":"米芾","id":211725,"strains":["平平○仄仄仄仄，仄平○平平平平。","平平仄仄仄平仄，平仄仄仄平平平。","仄○仄仄平仄仄，平仄平平仄平仄。","平仄平平仄仄平，平○○仄平平仄。","平平平仄仄平仄，平平仄仄？平仄。","仄○平仄仄○平，仄仄平○仄平仄。","平仄○平平仄平，○○平平平仄平。","平平仄仄平平仄，平仄平平仄仄平。"],"paragraphs":["高高凝碧夜色卷，八荒更无纤云屯。","冰轮直压巨鳌首，东海万里齐崩奔。","仰观左右毛骨竦，徐扫澄烟摄群动。","寥泬初疑玉兔跳，银潢更恐金波涌。","儿童争指桂枝好，游人不厌嫦娥老。","苦留清景拂疏星，要与羲和接昏晓。","光到长门知不知，犹胜关山人未归。","清风着我生双翼，来作蟾宫变化飞。"],"title":"明月歌二首  其一"}
