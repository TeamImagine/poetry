{"author":"黄庭坚","id":207711,"strains":["仄平仄○平，仄仄仄平平。","平平仄平仄，○仄仄仄平。","平平平仄平，仄仄平仄平。","平平仄平平，仄仄仄平平。","平仄仄仄平，平仄仄仄○。","平平仄平仄，平平仄平平。","仄平平仄仄，仄仄仄仄平。","平平仄仄平，仄平仄○平。","仄○仄平仄，○平仄○平。","仄仄平仄仄，仄平平仄平。","仄平仄平仄，平仄仄平平。"],"paragraphs":["石形卧苍牛，屃赑古松阴。","松风与溪月，相守历古今。","初无廊庙姿，又不能础砧。","呈文谢珉光，抚质愧球琳。","金马与碧鸡，光景动照临。","圯桥授书老，陈仓雊时禽。","是皆为国器，不尔事陆沉。","浮云有傥来，得名岂其心。","谅如曲辕社，长存斧斤寻。","智士贻美谥，自珍非世琛。","不材以为宝，吾与汝同音。"],"title":"戊午夜宿宝石寺视宝石戏题"}
