{"author":"沈辽","id":189635,"strains":["平平平仄平，仄仄仄仄平。","仄仄平仄平，仄仄平○平。","平平仄平仄，平仄平平平。","平平仄仄平，仄仄仄仄平。","仄○仄平○，平仄平仄仄。","平仄仄平仄，仄仄平○平。","仄平仄平平，仄仄仄平平。","仄仄仄仄仄，平平○○○。"],"paragraphs":["湘源初甚微，屡挹不满缸。","比至台步虚，泛泛为长江。","虚头市初集，鱼豆皆成桩。","夷獠不识人，笑鬻彘与厖。","绿荷竭苞苴，人散谁复撞。","鸥鸟亦来下，酒斾停空杠。","我来憩桑门，竹户映蓬窗。","夜寝那可寐，江流正淙淙。"],"title":"湘中宿台步寺"}
