{"author":"吕南公","id":208586,"strains":["平仄仄平仄，平平平仄平。","平平仄仄平，仄仄仄仄平。","仄仄仄仄仄，仄平仄平○。","平平仄仄仄，仄仄仄仄平。","仄仄仄仄仄，平平仄平平。","平○仄仄仄，仄仄仄仄平。","仄仄仄○仄，○平仄○平。","平平○仄平，平仄仄仄平。","平仄仄仄仄，○平仄平平。"],"paragraphs":["孤坐念平昔，凄然垂涕洟。","他乡二十游，故里四十归。","父老略已尽，后来异襟期。","卑躬揖我进，反顾问我谁。","譬彼古器物，形模漫瑰奇。","尧冠落战国，不贵理亦宜。","嘿塞习蹇吃，迟徊避横飞。","秋风吹我须，萧飒近素丝。","多感属暮齿，难交困新知。"],"title":"答道先难交困新知二首  其二"}
