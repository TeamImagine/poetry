{"author":"仇远","id":163956,"strains":["仄○仄○仄仄平，仄平平平平仄平。","平平仄仄仄平仄，仄仄仄仄平平平。","平平平仄平平仄，仄仄平平平仄仄。","平平仄仄平仄平，○仄平平仄平仄。","仄平平仄仄仄平，平仄仄仄平仄平。","○平平仄仄仄仄，平仄仄仄平平平。","仄仄平平仄平仄，平仄平平平○仄。","平平平仄仄平平，平仄平平仄平○。"],"paragraphs":["闰正月过二月来，溧阳溪头花乱开。","浓云急雨洊雷电，不待羯鼓花奴催。","江南天气全然别，昨夜清寒今日热。","东风忽转西北风，吹作霏霏一天雪。","艳桃秾李睡海棠，颜色顿减仍减香。","燕鶑羞涩未出谷，惟见野水生浑黄。","昼夜交流已登岸，丘麦畦蔬根浸烂。","州官忧水复忧民，明日祈晴泰清观。"],"title":"雪后祈晴"}
