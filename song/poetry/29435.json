{"author":"韩元吉","id":29435,"strains":["平仄平平仄仄平，仄平平仄仄平平。","平平平仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["山绕孤城水拍空，惜无残月照疏桐。","江干云断夜来雨，木末凉生秋到风。","六代兴亡知寺古，老禅神异载碑丰。","诗成极目苍茫里，惜别情怀醉梦中。"],"title":"宝林院次韩廷玉韵"}
