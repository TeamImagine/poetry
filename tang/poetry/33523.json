{"author":"张𧏖","id":33523,"strains":["仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平平仄，平平平仄仄平平。","仄平平仄平平仄，平仄平平仄仄平。"],"paragraphs":["百战功成翻爱静，侯门渐欲似仙家。","墙头雨细垂纤草，水面风回聚落花。","井放辘轳闲侵酒，笼开鹦鹉报煎茶。","几人图在凌烟阁，曾不交锋向塞沙。"],"title":"夏日题老将林亭"}
