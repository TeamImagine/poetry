{"author":"宋无","id":167344,"strains":["仄仄仄平平仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["满袖玉皇香案烟，彩霓背上俯晴川。","红黄霜树珊瑚海，黑白云花玳瑁天。","玄圃空离楼十二，丹墀罢对字三千。","吟豪醉蘸吴江水，写与骑鲸李谪仙。"],"title":"垂虹亭秋日遣兴"}
