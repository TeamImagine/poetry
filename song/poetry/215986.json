{"author":"张耒","id":215986,"strains":["仄平平○平，仄仄仄平平。","平平仄仄平，仄仄仄平平。","平仄仄仄平，平仄仄仄平。","仄仄仄仄仄，平仄仄平平。","仄平仄平仄，○仄○平平。","仄仄仄仄仄，仄平平仄平。","平平仄仄仄，仄仄仄仄○。","平平仄平仄，○仄平平平。"],"paragraphs":["士而怀其居，孔子亦云非。","贤臣事晋侯，夜载使逃齐。","鸩毒比晏安，君子不可怡。","乐小必害大，安近远之迷。","野刍养骐骥，当念和銮驰。","一饱愿即止，几何非犬鸡。","高贤意有在，汲汲不敢迟。","安能守槽枥，长伴儿曹嬉。"],"title":"夏日杂感四首  其二"}
