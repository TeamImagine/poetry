{"author":"王令","id":187865,"strains":["平平平仄仄，仄仄仄平仄。","仄仄仄平平，仄仄仄仄仄。","平平仄平平○平，仄仄平平仄仄仄。","仄仄仄平平，仄仄平仄仄。","仄平平仄平仄平，平平仄仄仄仄仄。","仄○平平仄仄平，平仄仄○仄○仄。","仄仄仄仄仄，仄仄仄仄平。","平仄平仄仄仄仄，仄仄仄仄平平平。","平平仄仄仄○仄，○仄仄仄仄仄平。","○平平仄仄仄仄平仄，仄仄仄仄平仄平。","○仄仄仄平，仄平平仄平。","平平仄仄平，仄仄仄仄平。","仄仄平平平，平平仄仄仄仄○。","仄○仄仄仄，仄仄平平平平平。","平平仄仄仄，仄仄平仄平。","仄仄仄平平，仄平平仄平。","仄仄平平平，仄仄平仄平。","平○平仄平○仄平平，平仄平仄○平平。","平平仄仄○平仄，仄仄仄○平仄○。","仄○○仄平，仄仄仄仄○。","○平仄仄平仄平，○仄仄仄平平平。","平平平仄仄仄仄，仄○仄仄○仄平。","仄○平○平，仄仄平仄仄。","仄平仄仄平平仄，平平仄仄平○平仄仄。","平仄○仄仄，仄仄仄仄平。","仄仄仄○仄，仄平仄仄平。","仄平仄仄○，平仄平仄平。","平仄仄平仄，仄仄○仄平。","仄仄平仄平，仄仄平○平。","平仄仄仄仄仄仄，仄仄仄○平平平。","仄○仄仄仄平仄，平平仄仄仄仄平。","平仄仄平平仄仄，平平平仄平仄平。","仄○○平平仄仄，平平仄仄平仄平。","仄平平仄平，仄平平平平。","平平仄仄平，仄仄平平○。","仄平平仄平，仄仄平仄平。"],"paragraphs":["春风儿女喜，不合丈夫爱。","日午困魔来，四体倦欲解。","春禽只随花中飞，幸此无声聒我睡。","一梦梦周公，笑与伊尹语。","问今天下贤者谁，何为见弃不见取。","纸传周官十卷书，安用久留不烧去。","二梦梦孔父，戟手怒目瞋。","天下皆曰自孔氏，猎取利禄安荣身。","髙官志遂不思道，牵以嗜利露己真。","如何贫贱用我者皆是，富贵用我无一人。","三梦梦我身，化为鸣鳯雏。","飞飞两足髙，迅迅六翮舒。","直上髙髙天，天门闭锁阻我回。","我留不肯去，以翼抟天天门开。","天公遣玉女，问我何事来。","再拜谢天公，贱臣无所知。","幸至天公前，敢问无所尸。","臣闻伊尹于汤旦于周，安致天下如山丘。","愚孙𫘤子相承继，卜世以过天位留。","自从中代来，世世亦有相。","如何反复无定时，犹以乱割医疮痍。","天公何忍是不救，恰如旁坐观奕棋。","又闻人间人，一一天与命。","孔饥孟退荀杨贱，天公岂不知其贤与圣。","颜子号庶几，早死不久生。","子夏既丧子，左丘亦失眀。","伯牛疾牖间，原宪贫病成。","晁错死非命，贾谊夭不卿。","赐死萧望之，罪免刘更生。","羊祜许国𣃁墓破，反得坠折无完肱。","又如草木及禽兽，苟推以理亦莫知。","春气不加松柏好，秋风先败兰蕙枝。","蝮虺中人皆巳死，鸱枭食母然后飞。","愿天明告臣，以祛臣心疑。","天公未及言，起遂东风吹。","觉来何所喻，壹郁双泪垂。"],"title":"春梦"}
