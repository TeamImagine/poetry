{"author":"范纯仁","id":184685,"strains":["平仄平平平仄平，平平仄仄仄平平。","平平仄仄平平仄，平仄平平仄仄平。","平仄平平仄仄仄，仄平平仄仄平平。","仄平平仄平平仄，平仄平平仄仄平。"],"paragraphs":["金节煌煌柅使辀，华清胜绝许陪游。","东来渭水晴光动，西望长安翠霭浮。","休羡青山供秀句，好归黄合告嘉猷。","忆公何处偏回首，身在朝元最上头。"],"title":"与张靖学士游华清宫雍帅钱子飞端明以诗见寄次韵和"}
