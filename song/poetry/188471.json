{"author":"魏野","id":188471,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["尚辍通儒外计筹，堂堂身岂等闲酬。","绮罗笑别文翁郡，锦绣荣归舜帝州。","贳酒村穿红树过，读书寺入翠岚游。","逍遥楼对家山迥，得意诗销此处留。"],"title":"次韵和薛端公归故里之什二首  其二"}
