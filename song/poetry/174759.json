{"author":"刘敞","id":174759,"strains":["仄平○平仄，仄○○仄平。","仄仄平仄仄，○○平仄平。","仄平仄平仄，仄○仄仄平。","○仄平平平，仄仄平仄平。","平平仄平仄，平仄平仄平。","平仄○○平，平仄平○平。","仄平仄平平，仄仄仄平○。","平仄仄仄仄，仄平○平平。","○平仄○平，仄平仄平平。","平仄仄仄仄，仄平仄仄平。","仄仄平仄平，仄平仄平平。","仄平仄平仄，仄仄平仄平。","仄平平平○，平仄仄平平。","仄仄仄仄平，○○仄平平。"],"paragraphs":["宦情重居内，世论轻守藩。","出处苟自得，重轻安足原。","昔常怪萧傅，耻乘太守幡。","颇独多严生，厌直金马门。","优游树风迹，宣布流上恩。","何负廷中臣，而贬千乘尊。","石侯古人风，自令薄夫敦。","平日不汲汲，左迁更轩轩。","轻舟趣行装，合符去天阍。","高卧可以治，簿书岂所烦。","我亦羁旅人，不堪市朝喧。","又无适时用，坐自悲素餐。","愿为江湖长，聊复育元元。","子若未北归，相过识吾言。"],"title":"送石昌言知宿州"}
