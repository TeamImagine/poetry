{"author":"则天皇后","id":221,"strains":["平平仄仄仄，仄仄仄平平。","○仄平平仄，平平仄仄平。","平平仄平仄，平仄仄平○。","平平仄平仄，仄仄仄○平。","仄平平仄仄，平仄仄平平。"],"paragraphs":["巍巍叡业广，赫赫圣基隆。","菲德承先顾，祯符萃眇躬。","铭开武岩侧，图荐洛川中。","微诚讵幽感，景命忽昭融。","有怀惭紫极，无以谢玄穹。"],"title":"唐享昊天乐 第四"}
