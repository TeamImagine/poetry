{"author":"苏颂","id":179086,"strains":["仄仄平○仄仄○，平平平仄仄平平。","平平○○平平仄，平仄平平仄仄平。","仄仄平平平仄仄，平○平仄仄平平。","○平仄仄平平仄，仄仄○○仄仄平。","仄仄○平平仄○，○平平仄仄平平。","平平仄仄平○仄，仄仄平平仄仄平。"],"paragraphs":["小树扶疏若剪裁，新英浓淡对山斋。","青红相间垂罗带，华叶同开缀宝钗。","未必无言芳径列，须看成实翠珠排。","禅扃掩映情多感，药谱标题品最佳。","众卉分敷争欲并，三春颜色此谁偕。","谁怜寂寞游观少，便与移根向玉阶。"],"title":"同赋山寺郁李花"}
