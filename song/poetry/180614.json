{"author":"王安石","id":180614,"strains":["仄平仄仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["板舆去国宦三年，华屋归来地一偏。","种竹常疑出冬笋，开池故合涌寒泉。","身闲楚老犹能戏，道胜邹人不更迁。","嗟我强颜无所及，想君为乐更焦然。"],"title":"庆老堂"}
