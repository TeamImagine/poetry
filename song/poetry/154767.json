{"author":"董嗣杲","id":154767,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["劲条馥卉冒仙荄，殿取东皇艳杏开。","茜瓣吐须凝露态，白英粘萼晕春腮。","自知此树无人指，谁问他蹊有种栽。","插取瓦瓶聊补空，不期粗俗误蜂来。"],"title":"郁李子花"}
