{"author":"刘子翚","id":15135,"strains":["平平仄平平，仄平仄平○。","平○仄平仄，平平仄平平。","仄平平仄仄，平仄仄仄平。","仄仄仄仄平，○仄仄仄平。","平○仄平平，仄仄平平平。","仄○仄平平，仄仄○平平。","仄平仄平平，平平平仄平。","仄○平仄仄，仄仄平平平。","平平仄平平，平平仄平平。","仄平○○平，仄仄平平平。","仄仄仄平平，平平仄平平。"],"paragraphs":["宵寒卧增裯，昼寒起增衣。","何如负暄乐，高堂日晖晖。","引光扉尽辟，追影榻屡移。","妙趣久乃酣，瞑目潜自知。","初如拥红炉，冻粟消顽肌。","渐如饮醇醪，暖力中融怡。","欠伸百骸舒，爬搔随意为。","稍回骄佚气，顿改酸寒姿。","薰然沐慈仁，天恩岂余私。","愿披横空云，四海同熙熙。","矫首望扶桑，倾心效园葵。"],"title":"负暄"}
