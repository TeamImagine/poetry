{"author":"王炎","id":69926,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["雨师云将莫论功，天意元因圣德通。","不但水生苗厌厌，也应土润黍芃芃。","田间老稚交相语，秋后仓箱定不空。","绛帐先生妙言语，请歌嘉定比元丰。"],"title":"和项广文喜雨"}
