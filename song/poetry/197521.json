{"author":"苏辙","id":197521,"strains":["平平仄平平，平平仄平平。","仄○平仄平，仄○平平平。","平仄平仄仄，仄仄平平平。","仄平仄仄仄，仄平平仄平。","仄平仄仄平，仄仄平仄平。","仄○仄平平，仄仄平仄○。","仄仄仄平仄，仄仄○仄○。","仄仄仄仄○，仄平仄○○。","平平仄○仄，仄仄○平平。","平平仄平平，平平仄平平。","仄平仄仄仄，仄仄平仄仄。","仄仄平仄○，仄仄平仄平。","平平仄平平，平仄平平平。","平平仄仄仄，平仄仄○○。"],"paragraphs":["彭城一双刀，黄金错刀镮。","脊如双引绳，色如青琅玕。","开匣飞电落，入手清霜寒。","引之置膝上，凛然愁肺肝。","我衰气力微，览镜毛发斑。","誓将斩鲸鲵，静此沧海澜。","又欲戮犀兕，永息行路难。","有志竟不从，抚刀但长叹。","投刀泪如霰，北斗空阑干。","归来刈蓬蒿，鉏田植芳兰。","惜刀不忍用，用亦非所便。","弃置尘土中，坐使锋刃刓。","床头夜生光，知有蛟龙蟠。","惭君赠我意，时取一磨看。"],"title":"子瞻惠双刀"}
