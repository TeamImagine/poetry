{"author":"刘攽","id":182959,"strains":["平平平仄平，○仄平平平。","仄仄仄平仄，○仄平仄平。","平○仄○仄，○仄平仄平。","仄平仄仄仄，仄仄仄○平。","○仄仄平平，仄仄平○平。","平○平平仄，仄仄平仄○。","○仄仄○平，仄仄平平仄。","平平仄仄仄，○仄平仄○。","仄仄仄仄仄，仄仄仄仄平。","○平仄仄仄，平平仄仄平。","仄平仄平仄，平仄平仄平。","仄平平仄平，仄仄仄仄平。"],"paragraphs":["于人无旧新，相见常为欢。","本不作崖岸，中亦非断刓。","宾僚自了事，县邑无旷官。","岂惟竞勉力，退亦绝闲言。","观者以为稀，不自知其然。","吾闻西方说，夙世常有缘。","将此会中人，厚德无雠怨。","文人讳异术，且以儒事论。","孔圣不可及，孟氏固所尊。","轲云创业易，成功则在天。","乃知古今士，无有能与贤。","达人同众人，不肯妄自专。"],"title":"效韦苏州古调诗"}
