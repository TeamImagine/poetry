{"author":"孔平仲","id":203682,"strains":["仄仄平平仄，平平仄仄平。","平平仄平仄，平仄仄平平。","仄仄平平仄，○平仄仄平。","平平仄平仄，仄仄仄平平。","仄仄平平仄，平平仄仄平。","平平仄仄仄，仄仄仄○平。"],"paragraphs":["俊逸驹千里，孤高桂一枝。","清才比栖棘，余事付枯棋。","小邑今官满，当涂半己知。","扬舲发江浦，策马望京师。","待诏须金马，支床笑玉龟。","都尘亦可畏，莫遣素衣缁。"],"title":"送周文之主簿"}
