{"author":"徐积","id":185504,"strains":["仄仄平平平○平，平○仄仄○○平。","平平平仄平平平，平平仄仄平仄平。","○平仄仄平仄平，平平仄仄仄仄仄。","平○仄仄仄仄平，平平平仄○平平。","仄平○仄平仄平，仄平仄仄○平平。","仄平平仄○平平，仄仄平平仄仄平。","平平仄仄平仄○，仄平仄仄仄仄仄。","仄平仄仄平平平，仄平仄仄仄平平。"],"paragraphs":["一自西征登将坛，探其窟穴除其残。","邻羌余喘虽偷安，匈奴右臂殊不完。","闻公姓字摧胆肝，穹庐部落匿可汗。","何当饮马朔海干，雄文高勒燕然山。","古来从事多壮夫，凯歌得意更豪麤。","共公谈笑观投壶，醉笔挥成露布书。","归来却佐神圣王，爱贤乐道不敢忘。","德功甚盛谦尊光，始终一节郭汾阳。"],"title":"赠王观文"}
