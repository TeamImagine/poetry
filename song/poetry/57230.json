{"author":"梅尧臣","id":57230,"strains":["仄仄仄平仄，○平仄平仄。","仄仄仄平平，仄仄平仄仄。","仄○仄仄平，仄仄仄平仄。","仄平平仄平，仄平仄平仄。","仄仄○仄平，仄仄仄仄仄。","仄平平仄平，平仄平仄仄。","平○仄○仄，仄仄仄平仄。","仄仄仄仄平，平仄○○仄。","仄仄仄平○，平平仄平仄。","平平仄仄仄，平平仄平仄。"],"paragraphs":["邵杜二良守，相逢欲霑醉。","促膝一开颜，衮衮言有味。","或叹季路宜，或语伯夷是。","各怀忠义心，要终岂同异。","我实疏贱躯，政治未使试。","预兹高古谈，懦志生勇气。","明当馔汤餠，疾雨晦天地。","一日不见君，何止如三岁。","口腹尚乖期，荣华可推类。","嗟嗟勿复问，安恬固无愧。"],"title":"依韵和不疑寄杜挺之以病雨止冷淘会"}
