{"author":"宋祁","id":13785,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["二年憔悴拥州旗，尺诏初容觐帝晖。","何幸复燃灰不死，未应为失马重归。","蛟螭对舞瞻层阁，翁仲双扶识故扉。","病骨多忧黧黑甚，豫惭台史与薰衣。"],"title":"有诏解郡作  其一"}
