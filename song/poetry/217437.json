{"author":"张耒","id":217437,"strains":["平仄仄平仄，平平平仄○。","平仄仄平仄，平平○仄平。","仄仄平○仄，仄仄平平平。","平平平仄平，平仄○平平。","仄仄仄仄仄，平平仄平平。","仄平○仄仄，仄○平仄平。","仄仄仄仄仄，仄平平仄平。","平平仄○仄，平仄仄仄平。"],"paragraphs":["谁谓我无友，萧然山谷间。","修竹乃佳客，清风如妙言。","撷彼林间笋，致酒方池边。","惟时春服成，花叶犹斑斑。","月出我已醉，扶归不知眠。","洒然中夜醒，起听西涧泉。","世累乍去念，放歌心浩然。","功名付长啸，持用乐目前。"],"title":"晚春独酌有感  其二"}
