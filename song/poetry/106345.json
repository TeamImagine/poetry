{"author":"程公许","id":106345,"strains":["○平仄平仄，平平平仄○。","平平仄仄平，平仄仄○仄。","平仄仄仄仄，仄仄仄仄○。","仄仄仄平仄，仄○仄平○。","○仄仄平仄，平平平平平。","平仄仄平仄，仄○仄平平。","仄○平仄仄，仄仄平仄平。","平仄仄平仄，仄仄平仄平。","仄仄○仄仄，平平仄平平。","平平仄仄仄，平仄平仄平。","仄平仄仄仄，○仄平平平。","仄平仄○仄，仄仄仄仄平。","平○仄仄平，平仄仄仄平。","平平平仄仄，平平仄平平。","平平平仄仄，仄仄平仄平。","仄仄仄仄仄，平平平仄仄。","仄○平平平，○仄仄仄平。"],"paragraphs":["穿江慨秦守，瞻岷怀子长。","成书著不刊，明德益难忘。","千载志尚友，百里职劝相。","每负伐檀耻，欲期尽心偿。","笼石饱冬霁，云车喧春阳。","经始愧前哲，悯劳得仇香。","选胜山水窟，浣我冰雪肠。","飞幰集诸彦，引睇周八荒。","暖翠凝黛面，晴云抹川梁。","清歌劝引满，佳趣殊未央。","举头万仞雪，中有千斯仓。","采薇亦劳止，薄敛恐未遑。","何当洗甲兵，无以累庙堂。","文移宽郡邑，靴鞭却藩方。","源清流乃浚，叶瘁根必伤。","念此意惝恍，凭高歌慨慷。","不如邀飞仙，更与釂一觞。"],"title":"又以堰事滞留姜主簿学父载酒相劳于离堆新繁宰鲜于子清永康理曹季德夫导江士鲜于才卿同会"}
