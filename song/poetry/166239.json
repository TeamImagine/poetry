{"author":"陆文圭","id":166239,"strains":["平仄平平平仄仄，平平平仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["潮拥寒沙疋练长，东南人物老江乡。","藕花秋晚吴霜落，杜若春深楚水香。","闲对渔樵谈治乱，贪看鸥鹭失兴亡。","无人会得乘桴意，东面区区叹海洋。"],"title":"题三洲诗卷"}
