{"author":"陆游","id":33586,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["幼舆骨相称山岩，自要闲游不避谗。","锦里先生为老伴，玉霄散吏是头衔。","探春苑路花𥮾帽，看月江楼酒满衫。","惟恨题诗无逸气，愧君阵马与风颿。"],"title":"简谭德称"}
