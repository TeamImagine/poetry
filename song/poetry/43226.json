{"author":"范成大","id":43226,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["山郭官闲得烂游，弥年还往话绸缪。","西园剥栗催奴课，东院寻梅劝客留。","笔下修锋千首富，谈间和气两眉浮。","别来怅望何时见，谩上重城谩上楼。"],"title":"次黄必先主簿同年赠别韵二首  其二"}
