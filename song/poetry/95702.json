{"author":"苏泂","id":95702,"strains":["平平仄仄仄平平，仄仄平平仄仄平。","仄平平平仄○仄，平仄平平平仄平。","仄平仄平仄平仄，仄仄平平○仄仄。","平平平仄平仄仄，仄平仄仄仄○仄。","仄平仄仄平仄平，仄平仄仄平平平。","平平平仄仄平仄，平仄仄仄平仄平。","仄平仄仄仄仄○，○仄○仄平○平。","平平平仄仄平仄，仄仄平平○仄仄。"],"paragraphs":["开禧改岁复峥嵘，老我奔驰不少宁。","雪花欺人入衣袂，前日杭州今四明。","老来老来我何有，绿发黄须行白首。","鱼鳞年纪今岁是，挽之不住去如走。","挽君不住知奈何，叩篷击楫聊高歌。","天风为拍雪为舞，寒水自酌金叵罗。","脚根万里不作难，且喜看尽湖中山。","明朝还舍托朋旧，尚有新诗三百首。"],"title":"余姚江上作先寄城中亲友"}
