{"author":"晁说之","id":219254,"strains":["仄仄○仄平，仄仄仄仄仄。","○平○平仄，仄仄平平仄。","仄平平平平，○仄仄平仄。","仄平平○平，仄平平仄仄。","平仄平平仄，仄仄仄平仄。","仄仄○平仄，平仄仄平仄。","平平平仄平，平仄平平仄。"],"paragraphs":["仕板三十年，罪籍乃十岁。","妻儿叹朝夕，欲免饥寒累。","尔来官南陬，长夏苦炎炽。","自疑吾其鱼，釡鬵方尽沸。","金石方流烁，况此病而悴。","却顾妻儿笑，聊取一嬉戏。","饥肠虽自鸣，寒冻非吾事。"],"title":"大热戏作"}
