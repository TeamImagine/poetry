{"author":"释居简","id":91964,"strains":["平仄仄平平，平○仄仄平。","平○平仄仄，平仄仄平平。","仄仄平平仄，平平仄仄平。","仄平○仄仄，平仄仄平平。","仄仄平平仄，平平仄仄平。","平平○仄仄，仄仄仄平平。","仄仄平平仄，平平仄仄平。","仄平○仄仄，仄仄仄平平。","仄仄平平仄，○平平仄平。","仄平○仄仄，平仄仄○平。"],"paragraphs":["楼外与楼头，无如一叶舟。","风轻随月走，江远与天流。","好是今宵满，新于曩日修。","水云相汗漫，襟袖独飕飗。","皓采通千隙，寒芒洞六幽。","无枝空绕鹊，有约不惊鸥。","汉掌仍承露，秦貂未换裘。","弗须占蚌腹，已自压江楼。","欲放仪邻老，长随蟾兔游。","一年看晦朔，终不似中秋。"],"title":"舟中中秋"}
