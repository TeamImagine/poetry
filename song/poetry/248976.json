{"author":"曾几","id":248976,"strains":["平平平仄平平仄，仄平平平平仄仄。","平平平仄仄○平，仄仄平平仄平仄。","仄平平仄平平仄，仄○仄平○仄仄。","仄平平仄仄仄平，仄仄平平仄平仄。","仄平仄仄平仄平，仄仄平平仄平仄。","仄仄平平仄仄平，仄仄平平仄平仄。","仄平平仄仄仄仄，平仄平平仄平仄。","仄○仄仄○仄平，○仄平平仄平仄。","仄○仄仄平平○，平仄平○平仄仄。","平平○仄仄仄平，仄平平○平平仄。","仄平平仄平平仄，仄仄平平平仄仄。","平平仄仄○平平，仄仄平平○仄仄。","仄○○仄平平仄，仄仄仄○平仄仄。","仄○○仄仄平平，平仄平平仄平仄。"],"paragraphs":["阎公才气人无敌，列星官曹声藉藉。","青云垂上却回头，笑说乡邦富泉石。","问君功业男儿事，禹重寸阴轻尺璧。","及身强健不勉旃，汲汲东皋恐非策。","答云种木须十年，种得成阴已头白。","是以江滨五亩园，拄杖芒鞋日经画。","即今台榭数十处，花竹谁能计千百。","是中便足了一生，颇觉轩裳总无益。","我闻此语为惊叹，耆境之间真迫窄。","元无三径可就荒，乃知贫过陶彭泽。","想君舒啸东皋上，不但渊明心莫逆。","神交又得王无功，一饭何尝留俗客。","未妨献纳云台表，著绣昼行寻履迹。","会当称是好林塘，门对诸峰一区宅。"],"title":"赠阎德夫参议"}
