{"author":"徐铉","id":571,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["潮沟横趣北山阿，一月三游未是多。","老去交亲难暂舍，闲中滋味更无过。","谿桥树映行人渡，村径风飘牧竖歌。","孤櫂乱流偏有兴，满川晴日弄微波。"],"title":"和锺大监泛舟同游见示"}
