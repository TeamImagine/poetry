{"author":"范仲淹","id":233053,"strains":["平平仄仄○，平仄仄平平。","仄平仄平平，仄仄平平平。","仄仄平○仄，仄仄平平平。","仄平仄平仄，仄平平仄平。","仄平平仄仄，平仄仄平平。","仄○平仄平，仄仄仄仄平。","平平仄平平，仄平仄仄平。","仄平仄仄仄，仄平仄○平。","平平仄平仄，仄仄平○平。","仄仄仄仄○，平平平○平。","仄仄仄仄仄，仄平平仄平。","仄仄○平○，平○平仄○。","平平仄平仄，平仄平仄○。","平平仄平仄，仄仄平平平。","仄平平仄仄，仄仄平平平。","○仄仄平○，平平平○平。","仄仄仄仄平，仄仄平平平。","平仄仄仄平，平仄平平平。","仄仄仄○仄，平平平平平。","平平仄仄仄，仄仄平平平。"],"paragraphs":["南阳有绝胜，城下百花洲。","谢公创危亭，屹在高城头。","尽览洲中秀，历历销人忧。","作诗刻金石，意垂千载休。","我来亭蚤坏，何以待英游。","试观荆棘繁，欲步瓦砾稠。","嗟嗟命良工，美材肆尔求。","曰基复日构，落成会中秋。","开樽揖明月，席上皆应刘。","敏速迭唱和，醺酣争献酬。","老子素不浅，预兹年少俦。","九日重登临，凉空氛气收。","风来雁声度，云去山色留。","西郊有潭菊，满以金船浮。","雅为君子寿，外物真悠悠。","过则与春期，春时良更优。","焰焰众卉明，衮衮新泉流。","箫鼓动地喧，罗绮倾城游。","五马不行乐，州人为之羞。","亭焉讵可废，愿此多贤侯。"],"title":"览秀亭诗"}
