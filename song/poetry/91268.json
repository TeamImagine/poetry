{"author":"释居简","id":91268,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["花翻云叶舞风回，新好缤缤带雨开。","团破小龙寒未瀹，客如两鹤瘦飞来。","白灰宿火虽同拥，黄独无苗各自煨。","苕霅扁舟明日去，小须门外玉山颓。"],"title":"立可则礼思复雪中见过"}
