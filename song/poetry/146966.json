{"author":"杨蟠","id":146966,"strains":["仄平仄平平仄仄，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["入林已忻猿鸟乐，共傲浮生胜大还。","身外是非云不系，社中留恋雨相关。","篮舆寂寞愧彭泽，拄杖风流肖德山。","寄语葛洪岩下水，莫流清梦落人间。"],"title":"游天竺上寺呈东山仲灵冲晦"}
