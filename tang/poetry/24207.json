{"author":"薛逢","id":24207,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["一州横制浙江湾，台榭参差积翠间。","楼下潮回沧海浪，枕边云起剡溪山。","吴江水色连堤阔，越俗舂声隔岸还。","圣代牧人无远近，好将能事济清闲。"],"title":"送刘郎中牧杭州"}
