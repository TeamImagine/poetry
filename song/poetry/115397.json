{"author":"刘克庄","id":115397,"strains":["平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["郎陵后嗣尤推彧，太傅诸孙最数嘉。","之子固无惭尔祖，此翁所望大吾家。","夺标羞与儿童竞，佩印才堪妾妇夸。","案上菖蒲勤洗沐，灵苗见说有时花。"],"title":"次韵竹溪题达卿后坡  其六"}
