{"author":"雍陶","id":21097,"strains":["仄仄平平平仄仄，仄平平仄仄平平。","平平仄仄平平仄，平仄仄平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["处处烟霞寻总遍，却来城市喜逢师。","时流见说无人在，年纪唯应有鹤知。","大药已成宁畏晚，小松初种不嫌迟。","长忧一日归天去，未授灵方遣问谁。"],"title":"赠玉芝观王尊师"}
