{"author":"陈襄","id":157239,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["三城楼阁半沈烟，雨霁春华斗逞妍。","万叠翠茵芳草地，一番轻雪落梅天。","南园晓色迷蝴蝶，西蜀风光怨杜鹃。","谁向武陵归未得，桃花流水路绵绵。"],"title":"春日书事"}
