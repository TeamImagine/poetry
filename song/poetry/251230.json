{"author":"王洋","id":251230,"strains":["平平平平仄○仄，平仄平平仄平仄。","仄平平仄平仄平，仄仄仄平仄平仄。","平平○平平○仄，仄仄○平仄平仄。","仄平平仄仄仄仄，仄仄平○仄平仄。","平平仄仄仄仄仄，仄仄平平○平仄。","仄平仄仄仄平平，仄仄○平平仄○。","平○仄仄仄平仄，仄仄○仄平平平。"],"paragraphs":["门前春田澍膏雨，门内春风动歌舞。","瑑为璋玉男子祥，起作绣鞋女儿舞。","阿翁吹箫儿献旅，粉面娇孙侍家主。","一门欢笑足戏乐，盛事流传百年语。","村歌社曲莫插手，定本风流教坊谱。","一家有喜百家同，况是相逢沦落中。","犀钱玉果大开说，已愧汤饼霑无功。"],"title":"闻何为孙作内集以长言戏之"}
