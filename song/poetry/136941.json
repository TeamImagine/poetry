{"author":"胡仲参","id":136941,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["世途平处起波澜，输与高僧占好山。","竹麈直为挥俗具，槿篱虚设掩尘关。","林泉有分酬清供，瓶锡无人伴此闲。","摆脱名缰须早计，半生犹得住云间。"],"title":"游山中"}
