{"author":"释善珍","id":122745,"strains":["仄仄平平平仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["槛外江流知几霜，烦君著语吊滕王。","琴中谁识啼乌曲，酒后任称司马狂。","阁序尚留唐篆刻，剑光何预晋兴亡。","此行遍览遗踪了，历有征书出建章。"],"title":"送颜倅之江西"}
