{"author":"范成大","id":44554,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["二山巉绝照南州，俯看千樯总芥舟。","日脚镕金浮巨浸，波声翻雪撼高丘。","锺闻两岸诗无敌，口吸西江话已酬。","别有英雄怀古意，他年击楫誓中流。"],"title":"次韵袁起岩提刑游金焦二山二首  其一"}
