{"author":"沈继祖","id":70302,"strains":["平平仄○平仄仄，仄仄平平仄○仄。","平平平仄仄平平，仄仄平平平平仄。","平仄仄仄？平○，平平仄仄平平仄。","平仄平平仄仄平，仄仄仄仄平仄仄。","仄平仄仄仄平平，仄平仄仄平平仄。","仄仄平平仄仄平，仄仄平平仄平仄。","平平平○仄仄平，仄仄仄平仄平仄。","仄平○仄○平平，仄仄仄仄平仄仄。","仄仄平仄平仄平，平仄平仄平平仄。","平仄仄仄仄平平，平平仄平仄仄○。","仄仄仄仄仄平平，仄仄平仄平仄平。"],"paragraphs":["黄沙漫空天一色，漠北阴山断行迹。","明妃辞汉适单于，委骨胡沙无来日。","心事欲向琵琶传，天荒地老何人识。","胡雁经年去会还，汉月几夜圆复缺。","雁飞那解寄音尘，月明不管人愁绝。","冢上千年不改青，怨入边风与羌笛。","谁为君王设此谋，纵杀画工果何益。","至今犹使昭君村，有女炙面殊不惜。","汉已无策唐效之，公主沦弃豺狼域。","何不设备御狂胡，人言仲舒计已疏。","不以女色媚穹庐，圣宋之德千古无。"],"title":"昭君村"}
