{"author":"孔平仲","id":203561,"strains":["平仄平平平，仄仄平平平。","平平仄仄平，平仄仄平平。","平平○仄仄，平平仄仄○。","○仄仄仄平，平仄仄仄平。","仄仄平仄仄，平仄仄平平。","仄平仄仄○，平仄仄仄平。","平仄仄平仄，平仄仄平平。","平仄仄仄仄，平平平仄平。","仄仄仄仄仄，仄仄仄平平。","仄仄仄○平，仄仄仄仄平。","平仄平平平，仄仄平仄平。","仄○仄仄仄，仄平仄平平。"],"paragraphs":["登彼齐云楼，下视江州城。","城前俯大江，流水与天平。","人烟疏复密，渔舟纵复横。","其下各有人，人各有所营。","意气充宇宙，机巧鬭生狞。","蠢然大块中，何异蚁虱蝇。","天地一何广，人物一何微。","蛮氏与触氏，纷争谁是非。","就令有所得，究竟欲何为。","所以达观人，事事弃置之。","登彼齐云楼，览世良可悲。","不如饮美酒，浩歌醉言归。"],"title":"登齐云楼"}
