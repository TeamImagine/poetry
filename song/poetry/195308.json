{"author":"苏轼","id":195308,"strains":["平平仄平仄，仄仄平仄平。","平平仄平仄，仄仄平仄平。","平仄平平平，仄平仄平平。","平仄仄？仄，平仄○○平。","仄仄仄仄○，仄仄平仄平。","平平仄仄仄，仄平平仄平。","仄仄平仄仄，仄平仄仄平。","仄仄平仄○，仄仄仄仄平。","○平仄平仄，仄仄仄仄○。","平平仄仄仄，？仄平平平。"],"paragraphs":["仙人与吾辈，寓迹同一尘。","何曾五浆馈，但有争席人。","宁极无常居，此斋自随身。","人那识郗鉴，天不留封伦。","误落世网中，俗物愁我神。","先生忽扣户，夜呼祁孔宾。","便欲随子去，著书未绝麟。","愿挂神虎冠，往卜饮马邻。","王郎濯纨绮，意与陋巷亲。","南游苦不早，倘及莼鲈新。"],"title":"次韵王定国书丹元子宁极斋"}
