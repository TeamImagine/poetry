{"author":"胡仲弓","id":136490,"strains":["平仄平平仄仄平，平平仄仄仄平平。","平平仄仄平平仄，仄仄平仄仄仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["春事都无十日留，何妨款段出城游。","榴花不入诗人眼，柳絮偏供客子愁。","枝上五禽言似诉，笼中二鼠去如流。","斜风细雨湖山路，一片花飞人倚楼。"],"title":"春日"}
