{"author":"释文珦","id":134076,"strains":["平平仄仄仄，平仄仄○平。","平平仄仄仄，平平仄平平。","平○仄仄仄，平仄平○平。","仄仄○○平，平平平平平。","○仄仄平仄，仄仄仄仄平。","仄○仄平仄，仄仄○○平。","平○○平仄，平○平仄平。","仄平仄平仄，平仄平平平。"],"paragraphs":["端居念局促，聊复起行游。","褰裳涉浅濑，随云陟高丘。","时当孟夏月，嘉木清且稠。","众鸟相和鸣，关关无时休。","颇觉惬幽抱，遂尔忘百忧。","解衣坐磐石，濯足临长流。","心空了无取，身闲方自由。","寄言养生客，于此同归休。"],"title":"游兴  其一"}
