{"author":"李流谦","id":30946,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["赤栏画柱水光中，更爱丰碑笔吐虹。","雾市溟蒙鳌闯首，雪花错落马行空。","关门近接俱天险，溪水平流亦海通。","执朴笑渠忧诅者，不知说豫坐收功。"],"title":"次韵杨文甫监茶名山新建学桥二首  其二"}
