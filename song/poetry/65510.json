{"author":"廖行之","id":65510,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["一年好景负黄花，洗眼江梅傲岁华。","把酒欲从天问月，知时谁解管飞葭。","人情似水多泾渭，世味如禅说蜜樝。","祇可高吟酬节物，鶑声早晚又天涯。"],"title":"和张王臣登清斯亭韵三首  其一"}
