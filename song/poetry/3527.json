{"author":"陈与义","id":3527,"strains":["平平仄平仄，仄仄平平平。","○平仄平平，仄仄平平平。","○仄仄平仄，平平仄平○。","仄平仄仄仄，平仄仄仄平。","仄仄平○平，平仄仄仄平。","仄仄仄○仄，○平仄平平。","平仄○○○，仄仄平平平。","仄平仄仄仄，仄仄平仄平。"],"paragraphs":["残辉度平野，列岫围青春。","柴门一枝筇，日暮栖心神。","暝色著川岭，高低郁轮囷。","水光忽倒树，山势欲傍人。","万化元相寻，幽子意自新。","肃肃夜将久，空明动边垠。","田鹤吟相应，我独无荒邻。","短篇不可就，所寄聊一伸。"],"title":"暝色"}
