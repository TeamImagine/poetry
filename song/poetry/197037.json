{"author":"苏辙","id":197037,"strains":["仄仄平平仄，平平仄仄平。","平平仄平仄，仄仄仄平平。","平仄平平仄，平平仄仄平。","平平仄平仄，仄仄仄平平。","仄平平平仄，平平仄仄平。","平平仄仄仄，仄仄仄○平。","仄仄平平仄，平平仄仄平。","仄平仄仄仄，仄仄仄平平。"],"paragraphs":["走马红尘合，开怀野寺存。","南山抱村转，渭水带沙浑。","亭峻朱栏绕，堂虚白佛尊。","烦襟喜修竹，倦马乐芳荪。","白{叠毛}柔随手，清泉满照盆。","尘颜洗濯浄，髀肉再三扪。","馈食青蔬软，流匙细粟翻。","老僧勿施敬，对客说山门。"],"title":"次韵子瞻麻田青峰寺下院翠麓亭"}
