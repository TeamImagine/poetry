{"author":"何大圭","id":251132,"strains":["平仄平平仄仄平，平平仄仄仄平平。","平平仄仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄仄仄仄，平仄仄平平仄平。"],"paragraphs":["茅屋松窗小隐家，茶烟漠漠水斜斜。","檐间乳燕未成语，庭下石榴争放花。","赖有诗书销白日，倦随车马走黄沙。","林泉旧约好径去，风雨满江垂钓车。"],"title":"即事"}
