{"author":"郑清之","id":100495,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["展也虞朝庶绩熙，合修厥贡暨熊狸。","兕容于野虽非地，豹泽其文似识时。","毛革正须供有用，血牙安事杀为嬉。","国侨惠政人谁犯，虎听多应谢子皮。"],"title":"比以拙诗戏调张籍不知作者已盈轴矣辄和两韵  其一"}
