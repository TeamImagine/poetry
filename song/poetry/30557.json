{"author":"李流谦","id":30557,"strains":["仄平○平平，仄仄仄平仄。","○仄平仄平，平平仄○仄。","平平仄仄仄，仄平仄平仄。","仄仄仄仄仄，平仄仄平仄。","平平仄平仄，平仄仄平仄。","仄平仄仄仄，仄平仄平仄。","仄○仄平平，仄仄仄平仄。","仄仄仄仄仄，仄仄○平仄。","仄仄仄平仄，仄仄仄仄仄。","平平仄仄仄，仄仄仄○仄。"],"paragraphs":["晓风吹花枝，晓雨濯花色。","裁缀为好春，天公不遗力。","啼禽彊领解，对花语移日。","世事岂易料，搔首鬓毛白。","名园适幽爽，韶序属芳淑。","主人雅好客，力能管风物。","酒如泻江波，紫翠映华席。","我友不可拣，一一如珪璧。","远者渺云海，近者接肘腋。","能来共一醉，我亦有行役。"],"title":"元质偶招客饮为赋此篇"}
