{"author":"朱翌","id":11243,"strains":["平仄平平仄仄平，平平平仄仄平平。","平平仄仄平仄仄，仄仄仄平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["西北云收廓太虚，东南风急放船初。","冬深更许侯设鲙，地远不讥公矢鱼。","白小未容登燕俎，红鲜忽已间嘉蔬。","重生鳞鬣浮江去，尽是先生所弃余。"],"title":"闰月四日大风出灵鹫捕鱼具鲙且约冬间再集"}
