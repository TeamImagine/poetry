{"author":"杨万里","id":49166,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["屠门深闭底须愁，土锉无烟也莫羞。","笋便落林犹胜肉，蕨才出土更烧油。","万钱下箸今安在，一饭流匙饱即休。","吾道藜羹元不糁，至今讳杀古陈州。"],"title":"晨炊泉水塘村店无肉只卖笋蕨嘲亭父"}
