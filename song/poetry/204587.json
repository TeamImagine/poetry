{"author":"黄裳","id":204587,"strains":["仄仄平平仄仄平，平平平仄仄平平。","仄平平仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["两萼双房并一枝，谁家姝子上西池。","鹊桥牛女共游夜，湘浦皇英相会时。","晓鉴鬭妆肩笑倚，秋林同赏步慵移。","行看阁老重归去，花独来迎此可知。"],"title":"中和堂见双莲呈张内翰"}
