{"author":"文同","id":168879,"strains":["平仄平平仄仄平，仄平平仄仄平平。","平平平仄仄平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["池馆萧然夜欲分，满林虫鸟寂无闻。","风吹松子下如雨，月照荷花繁若云。","泉作小滩声淅沥，笋成新竹气氤氲。","清阴正覆吟诗石，更引高梧拂练裙。"],"title":"夏夕"}
