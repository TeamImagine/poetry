{"author":"卫宗武","id":133843,"strains":["平平仄仄仄平平，仄仄平平仄仄平。","平仄平平仄平仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["平生梦不遇邯郸，学道求仙兴已阑。","旋改诗编入新刻，重寻琴谱发清弹。","不惭晚境为寒峻，翻笑当年慕热官。","志业无成年及耄，那知身反误儒冠。"],"title":"偶成"}
