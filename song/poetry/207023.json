{"author":"黄庭坚","id":207023,"strains":["平○○平仄平仄，○○平平仄平仄。","仄平仄平仄仄平，仄仄仄仄仄仄平。","仄○平仄平仄仄，平○仄仄平平○。","仄平平○平平仄，平平仄平仄平仄。","仄仄仄仄仄平平，仄仄平平仄仄平。","○仄仄平仄○仄，平○平平仄仄平。","平仄仄平○平仄仄，仄平仄平仄平仄。","○仄平平仄仄仄○平，仄仄平仄仄平仄。","平仄仄平平仄仄仄仄平，仄平平平平仄○。","○平仄仄仄○仄，仄平仄仄平平平。","平平平仄仄仄仄，○仄仄平○平平。"],"paragraphs":["吾观三江五湖口，汤汤谁能议升斗。","物诚有之士则然，晚得廖子喜往还。","学如云梦吞八九，文如壮士开黄间。","十年呻吟江湖上，青枫白鸥付心赏。","未减北郭汉先生，五府交书不到城。","相者举肥骥空老，山中无人桂自荣。","君既不能如锺世美，匦函上书动天子。","且向华阴郡下作参军，要令公怒令公喜。","君不见晁家乐府可管弦，惜无倾城为一弹。","从军补掾百僚底，九关虎豹何由攀。","男儿身健事未定，且莫著书藏名山。"],"title":"再次韵呈廖明略"}
