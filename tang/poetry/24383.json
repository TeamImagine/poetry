{"author":"赵嘏","id":24383,"strains":["仄平平仄仄平平，平仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["拂烟披月羽毛新，千里初辞九陌尘。","曾失玄珠求[象罔]，不将双耳负伶伦。","贾嵩词赋相如手，杨乘歌篇李白身。","除却今年仙侣外，堂堂又见两三春。"],"title":"成名年献座主仆射兼呈同年"}
