{"author":"王铚","id":14901,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["天公飞雪鬭梅英，未有东风便有情。","竹里藏春春不觉，水边见月月羞明。","神人自惜迷姑射，天女何妨伴浄名。","第一花中拈实相，谈禅说法大修行。"],"title":"临海僧珂公出梅花诗和其韵"}
