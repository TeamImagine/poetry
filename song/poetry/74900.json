{"author":"赵蕃","id":74900,"strains":["○仄平仄仄○平，平仄○平仄仄○。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","平仄平平仄○仄，仄平仄仄仄平平。"],"paragraphs":["相望千里旧闻风，何意论交邂逅中。","别去伤心念风雨，诗来满眼眩青红。","通家契好君能记，末路飘零我亦同。","江左名流数王谢，一时况有小安丰。"],"title":"王原庆有诗寄谢丈签判子畅尉曹具以见及次韵酬之"}
