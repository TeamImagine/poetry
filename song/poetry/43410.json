{"author":"范成大","id":43410,"strains":["仄仄仄平仄，平仄平○仄。","平平仄仄平，仄仄仄○仄。","平平仄平平，平仄平仄仄。","平仄仄平平，仄仄平○仄。","平平仄平平，仄仄仄平仄。","平平平仄○，平仄仄平仄。","平平仄仄仄，仄仄仄平仄。","平平仄平平，平仄仄平仄。"],"paragraphs":["夜饮海棠月，朝漱山茶露。","臞儒槁木形，受用侈如许。","荆扉隔黄尘，谁识花岛路。","惟有瘦筇枝，共饱园中趣。","林神酿余春，政尔美无度。","葱茏千万重，芳意未渠暮。","风香荐秀色，鼎俎谢腥腐。","虽无稻粱谋，扪腹有余饫。"],"title":"壬辰三月十八日石湖花下作"}
