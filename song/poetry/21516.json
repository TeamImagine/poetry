{"author":"黄公度","id":21516,"strains":["仄仄平平仄仄平，平平仄仄仄平平。","平平平仄平平仄，仄仄仄平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["误向文闱齿搢绅，相君分赐壑源春。","穷搜千卷非吾事，满引一杯如故人。","无复睡魔能偃蹇，敢将诗律鬭清新。","西湖好趁清明约，泉活涓涓火不陈。"],"title":"试院中蒙相君惠茶和钱教授韵"}
