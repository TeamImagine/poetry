{"author":"曹彦约","id":84582,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["近来人物眇江东，况也书生责勇功。","痛定却思三策谬，归来犹想万山崇。","谁从荀伯官寮里，赋入昌黎句法中。","戎事尚多心事少，苦无佳语可酬公。"],"title":"陈倅寄惠四诗用昌黎和裴相韵愧不能当也走笔赋二章以谢  其二"}
