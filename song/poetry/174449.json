{"author":"刘敞","id":174449,"strains":["仄仄平仄平，○仄仄平仄。","仄平仄仄仄，平仄平平仄。","仄平仄仄仄，仄仄平平仄。","平仄仄平○，仄平仄○仄。","仄○○仄仄，仄仄仄平仄。","仄仄仄仄平，平平仄平仄。","平平仄○平，仄仄平仄仄。","平平仄仄平，仄仄○平仄。"],"paragraphs":["忆在京辇居，相与巷南北。","幸非势利合，同有春秋癖。","往来熟杖屦，假借通经籍。","谁谓数斯疏，要云谅且直。","别离淹日月，寤寐见颜色。","惠我以好音，欣然对真迹。","微官事如毛，徇俗头欲白。","庸知尚可教，愿子更良食。"],"title":"寄朱三学士"}
