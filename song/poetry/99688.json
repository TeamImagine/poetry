{"author":"洪咨夔","id":99688,"strains":["平仄平平平，仄仄平仄仄。","平平仄平仄，仄仄平仄仄。","仄平仄仄平，平仄仄仄仄。","仄平仄仄平，○仄平仄仄。","仄仄仄○平，仄仄仄仄仄。","仄平仄平仄，○仄仄平仄。","平仄？平仄，仄仄仄平仄。","平平仄仄仄，○○仄平仄。","仄仄仄仄仄，仄平仄仄仄。","仄仄仄平平，平平○仄仄。"],"paragraphs":["诗礼椎徐徐，律令符急急。","翛然世纷远，爱此山斗入。","政无劝课条，功蔑捕虏级。","尺清盖丈浑，过眼秋已及。","浊暑怯中干，积潦窘下湿。","脱云得佳月，如渴快新汲。","湓浦琵琶语，赤壁洞箫泣。","斯人不可见，庭空漏声涩。","我榻久欲下，我堂日已葺。","傥有谪仙来，涪江和月吸。"],"title":"酬程嘉定杨汉州见和  其一"}
