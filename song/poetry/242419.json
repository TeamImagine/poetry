{"author":"李纲","id":242419,"strains":["平平仄○平，○仄平仄仄。","仄仄平平○，平○仄平仄。","平平仄平仄，仄仄仄平仄。","○○仄仄平，仄仄平仄仄。","平平○仄○，平仄仄平仄。","平仄仄仄○，仄平平仄仄。","仄平仄仄平，仄仄仄仄仄。"],"paragraphs":["吴儿便操舟，衣服皆楚制。","出没波涛中，端如履平地。","江湖渺千里，鼓柁等游戏。","临深讵保身，涉险惟射利。","天风难与期，飘骤出非意。","倾覆瞬息间，永为鱼鳖饵。","愿言戒畏涂，巧手不可恃。"],"title":"操舟"}
