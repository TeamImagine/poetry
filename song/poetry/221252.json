{"author":"滕涉","id":221252,"strains":["平仄仄平平，平平仄仄平。","平平○仄仄，○仄仄○平。","仄仄平平仄，○○仄仄平。","仄平○仄仄，平仄仄平平。","平仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平仄仄，平仄仄平平。","仄仄○平○，○平仄仄平。","仄平平仄仄，仄仄仄平平。"],"paragraphs":["山半旧招提，扪萝蹑石梯。","佳名标四绝，胜境出三齐。","殿古烟霞窟，庭深桧柏蹊。","岳灵分地界，云险接天倪。","香篆清风袅，松廊翠𪩘低。","飞尘无路入，幽鸟隔岩啼。","破梦泉声急，飘凉竹韵凄。","微阳生顶上，残月落峰西。","暂到犹尘虑，长居信觉迷。","致君功业就，向此卜幽栖。"],"title":"游泰山灵岩寺"}
