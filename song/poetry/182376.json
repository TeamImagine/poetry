{"author":"强至","id":182376,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["乾坤泱漭作秋容，节物情怀两莫穷。","山雨欲来阴竟日，溪云不断气浮空。","赖存樽酒时倾绿，更有歌裙可醉红。","偶尔登临愈兴感，朱颜容易变衰翁。"],"title":"次韵和纯甫秋阴闷书"}
