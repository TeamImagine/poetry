{"author":"度正","id":94458,"strains":["平平仄仄仄，仄仄仄仄仄。","○○平仄平，仄仄仄仄仄。","仄仄平仄仄，平平仄平仄。","仄仄平平仄，平平仄○仄。","平仄仄平平，○平仄平仄。","平平仄仄仄，仄仄平平仄。","仄仄○平平，仄仄○平仄。","仄仄○仄平，平仄○仄仄。","平仄○○仄，平仄○仄仄。","平平○仄仄，仄仄仄平仄。","仄仄仄平平，平平平仄仄。","仄仄仄○平，平仄仄平仄。","仄仄仄平平，平仄平仄仄。","平○仄平仄，○仄○仄仄。","仄平仄平平，平仄平平仄。","平仄仄平○，仄平平仄仄。","仄仄仄仄仄，平平仄平仄。","平平平仄○，仄仄平平仄。","平平仄平仄，仄仄平仄仄。","仄平平仄仄，平仄平平仄。","平平仄平平，平仄仄仄仄。","平仄仄仄仄，仄平平仄仄。","平平仄平仄，仄仄仄仄仄。","仄仄仄平仄，仄仄平仄仄。","仄仄仄平○，平平平仄仄。","仄仄仄平平，仄仄平仄仄。","平○平仄仄，仄○仄仄仄。","仄平平○平，平仄○仄仄。","平平仄平平，仄仄平仄仄。","平仄平仄仄，仄平仄平仄。","平仄仄仄仄，仄平仄平仄。","仄○平仄仄，平仄平平仄。","仄仄平平仄，仄仄平平仄。","○平仄平仄，仄仄平仄仄。","仄平仄平平，平仄平仄仄。","仄仄仄仄平，○仄平仄仄。","平○仄平仄，平仄仄平仄。","仄仄平仄平，仄○仄平仄。","○平仄平仄，仄仄平仄仄。","平仄○○○，平仄平平仄。","仄平平仄○，仄仄平○仄。","平平仄仄仄，仄仄○○仄。","平平仄平仄，仄仄仄平仄。","平平仄仄○，仄仄○平仄。","○平平仄仄，平○○仄仄。","平平仄仄平，平平仄平仄。"],"paragraphs":["肩舆访药市，散步困两膝。","行行初及门，品第已不一。","细阅廊宇下，纷然莫穷诘。","席地堆雄附，连盘伫参术。","云乳色晶荧，沈檀气芬苾。","溪毛极草莽，水族包虫蛭。","贵者如丹砂，贱者如干漆。","苦者如胆矾，甘者如石蜜。","陈者如酺醢，新者如枣栗。","来为中国用，往往四夷出。","海贾冒风涛，蛮商经崒嵂。","厚利诱其前，颠沛不遑恤。","小亦挟千镮，多至金百镒。","开张自寅卯，收拾过酉戌。","富豪盛僮奴，羸老携儿侄。","车马浩骈填，坌然皆迸溢。","晚饮各酩酊，归装满箱帙。","人生天地间，禀赋阴阳质。","寒温傥乖误，未免生众疾。","至人穷物性，扶世方开术。","春冬别根苗，南北辨枳橘。","形色与气味，审订皆具述。","庸夫肆胸腑，妄以甲代乙。","聩聩莫知诫，十疗宜十失。","念我奉慈亲，春秋垂八秩。","仰事则欣欣，退处常栗栗。","尝闻仁者寿，又闻惠迪吉。","版舆来三年，清健如一日。","平生读医书，殆未通六七。","甘草真国老，盐梅乃良弼。","储蓄以待用，选抡贵纤悉。","譬如天未雨，先已营居室。","所以身强健，有若天阴隲。","正惟养生外，万宝无所昵。","往年忆曾游，初亦无固必。","忽得九老图，如得清庙瑟。","仪冠甚英伟，真是旧名笔。","右太师潞公，左司马君实。","弹棋以为戏，一局良未毕。","君实思沈吟，心志何专一。","潞公随所应，气貌加闲逸。","诸公各注视，袖手观弹击。","焚香与之对，想像见真率。","携持恐失堕，固已藏之密。","重来何所见，追叹空唧唧。","他年玉局仙，希踪老蓬荜。"],"title":"步自玉局会饮于判院涂丈廨舍正得日字"}
