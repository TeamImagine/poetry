{"author":"刘才邵","id":250791,"strains":["仄平仄仄仄平○，仄平仄仄平平平。","仄仄平平平○仄，平平平仄平平○。","仄平仄仄仄平仄，平仄平仄平平平。","仄平仄仄平平仄，平仄平仄○平平。","仄平○仄平仄仄，仄○平仄平平○。","仄平仄仄平仄仄，平仄仄平平平平。","仄仄平平仄平仄，平仄仄仄○平平。","平○仄仄仄平仄，仄仄仄仄平平平。","平平仄平平仄仄，平仄平仄○平平。","仄平平平仄平仄，仄○仄仄平平平。","仄平仄仄仄平仄，○仄平○平仄平。"],"paragraphs":["世情共惜隔年期，岂堪四野阴云垂。","几处红楼歌吹起，窥檐初讶寒光迟。","那知细雨复侵夜，灯外蟾影还微微。","是时册府陪诸彦，聊复杯酒相追随。","地严更觉秋气净，雨过还有凉风吹。","忘怀自得觞咏趣，真赏不为阴晴移。","月岂无光忌全露，云亦有意藏余辉。","云轻影薄自清绝，不减永夜天河诗。","人言蚌胎因吸月，随月明暗占盈亏。","诏词丁宁斥金翠，岂更漉海求珠玑。","月光不露乃天意，正是君王崇俭时。"],"title":"中秋夜馆中会饮"}
