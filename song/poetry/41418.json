{"author":"陆游","id":41418,"strains":["仄仄仄仄平，平仄仄○仄。","○○仄平仄，仄仄仄仄仄。","平平仄仄平，仄仄仄平仄。","仄仄仄仄平，仄仄○仄仄。","平平平平仄，仄仄平○仄。","平平仄平平，平仄仄平仄。","仄平仄仄平，平仄平仄仄。","仄平平平平，仄平平○仄。","仄平仄平仄，仄仄仄仄仄。","仄仄仄仄平，平○仄平仄。"],"paragraphs":["屋漏徙我床，窗破补其罅。","衣穿傲狐貉，食淡忘脍炙。","人生老可哀，百事就衰谢。","我喜在得归，味美如啖蔗。","虽云茅茨陋，岂不贤传舍。","儿能牧鸡豚，身自种桑柘。","市垆酒易赊，邻厩馿可借。","睡任门生嘲，醉无官长骂。","见书眼先闭，惰懒亦自赦。","却后五百年，林间作佳话。"],"title":"书意"}
