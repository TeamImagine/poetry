{"author":"白居易","id":17082,"strains":["平平仄仄仄，仄仄平仄仄。","平仄○平仄，仄平仄平仄。","仄○平仄仄，平平○平仄。","仄仄仄仄○，平平仄仄仄。","平平○平仄，仄仄平？仄。","仄仄仄平平，平○仄平仄。","平平仄平○，仄仄平仄仄。","仄仄仄平平，○○仄仄仄。","仄仄平仄仄，○仄平平仄。","平平仄仄平，平仄平平仄。"],"paragraphs":["彤云散不雨，赫日吁可畏。","端坐犹挥汗，出门岂容易。","忽思公府内，青衫折腰吏。","复想驿路中，红尘走马使。","征夫更辛苦，逐客弥憔悴。","日入尚趋程，宵分不遑寐。","安知北窗叟，偃卧风飒至。","簟拂碧龙鳞，扇摇白鹤翅。","岂唯身所得，兼示心无事。","谁言苦热天，元有清凉地。"],"title":"旱热二首 一"}
