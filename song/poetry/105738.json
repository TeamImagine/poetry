{"author":"岳珂","id":105738,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["过了平湖又小溪，却从芜径访多歧。","如何江上乘风鹢，化作泥中曳尾龟。","谁遣旌旟行沮洳，定知鼓吹宅涟漪。","中桥咫尺末由到，且作吴儿玩水嬉。"],"title":"中桥二首  其一"}
