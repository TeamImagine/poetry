{"author":"释显万","id":247518,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["坐意湘西野客家，诗筒茶灶旧生涯。","痴云阁雨山腰重，老树冲波岸脚斜。","避缴冲芦怜雁阵，采花酿蜜厌蜂衙。","故溪幸可浮茅屋，归听崖翁响钓车。"],"title":"元日不出"}
