{"author":"何频瑜","id":8808,"strains":["仄仄平平仄，平平仄仄平。","仄平平仄仄，平仄仄平平。","仄仄平平仄，平平仄仄○。","仄平平仄仄，○仄仄平平。","平仄平平仄，平平仄仄○。","平平平仄仄，仄仄○平平。"],"paragraphs":["积雪还因地，墙阴久尚残。","影添斜月白，光借夕阳寒。","皎洁开帘近，清荧步履看。","状花飞著树，如玉不成盘。","冰薄方宁及，霜浓比亦难。","谁怜高卧处，岁暮叹袁安。"],"title":"墙阴残雪"}
