{"author":"苏轼","id":193611,"strains":["仄平仄仄平，仄仄平仄平。","仄○仄仄○，仄仄○仄平。","平○仄仄平，平仄仄○平。","平仄仄平○，仄仄平平平。","仄平平仄仄，仄仄仄平平。","平平仄平仄，仄平仄平平。","仄仄仄仄仄，○平仄平平。","○平仄仄仄，仄仄○仄平。"],"paragraphs":["鸟囚不忘飞，马系常念驰。","静中不自胜，不若听所之。","君看厌事人，无事乃更悲。","贫贱苦形劳，富贵嗟神疲。","作堂名静照，此语子为谁。","江湖隠沦士，岂无适时贤。","老死不自惜，扁舟自娱嬉。","从之恐莫见，况肯从我为。"],"title":"秀州僧本莹静照堂"}
