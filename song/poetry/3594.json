{"author":"陈与义","id":3594,"strains":["仄○○仄○，平仄平平平。","仄平○仄仄，仄仄平平平。","仄仄仄平仄，仄平○仄平。","平仄仄仄仄，平仄平平○。","仄平○仄仄，仄仄平平平。","仄平平仄仄，平仄仄平平。","○平平仄仄，仄○仄○平。","仄○平仄仄，平仄仄○平。"],"paragraphs":["晓行苍壁中，穷处仍高崖。","白龙三百丈，欲下层颠来。","映日洒飞雨，绕山行怒雷。","潭影纳浩荡，云气扶崔嵬。","小儒叹造化，办此何雄哉。","亦知天下绝，尊者所徘徊。","三生清净愿，俗缘故难开。","践胜吾岂敢，稽首傥兴哀。"],"title":"题大龙湫"}
