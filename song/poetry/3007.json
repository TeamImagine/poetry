{"author":"傅察","id":3007,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["一番新雨洗华亭，四面晴天倚翠屏。","并秀采莲舒嫩脸，孤飞白鹭带残星。","披襟骤觉登仙乐，倚槛犹疑倒影青。","横笛晚来声更好，龙吟泓下亦时听。"],"title":"尉治吏隐亭二首  其二"}
