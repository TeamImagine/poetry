{"author":"程俱","id":235556,"strains":["仄平仄平平，仄仄平仄仄。","仄平平仄仄，仄仄平仄仄。","仄平平平仄，平仄仄平仄。","仄平仄平平，平仄仄仄仄。","平平仄平○，仄仄○仄仄。","○平仄平平，仄仄平平○。","仄平平仄仄，仄仄平仄仄。","平○仄平平，仄仄仄平仄。","平平仄平平，平仄仄平仄。","仄平平平仄，平仄平平○。","平平仄平仄，仄仄仄仄仄。","○○○平仄，仄仄○○仄。","仄平平平平，仄仄平平仄。","平○仄平○，○仄平仄○。","仄平平仄平，仄仄仄仄仄。","仄○○平平，仄仄平平仄。","平平仄平平，仄仄仄平仄。","仄平平○平，仄仄○平仄。","○平平仄仄，仄仄○仄仄。","○平仄仄仄，○仄平○仄。","平平仄平仄，仄仄仄平仄。","平○仄仄仄，仄仄平平仄。","平平仄平○，仄仄仄○仄。"],"paragraphs":["忆官古龙舒，妙境开禹甸。","漱流探九井，曳屐穷四面。","借居龙溪上，窗户列岩𪩘。","客怀剧棼丝，撩乱不可剪。","时时出登临，款段胜屈产。","如持古神捶，破此牢愁键。","地灵多草木，灌蔓森秀软。","尝闻左宫仙，蘂笈发珍瑑。","摛辞叙山精，丰绮信无{忄典}。","几寻青冥㔉，时作芙蓉搴。","云琅未云剖，月醴忽以泫。","回观豨苓辈，市积空{山蹇}𡶴。","至今阿连功，焜燿华阳典。","宁当柙而藏，正恐知者鲜。","岂同西一方，但取一笑莞。","力驱三彭仇，况比黄金腆。","芳腴散灵柔，坐使百疴遣。","故人山中来，雅素过何点。","应知藜苋腹，岂复禁茗碗。","轻翔不可独，分送勤折简。","新诗出强韵，趣步不容挽。","微吟复小啜，气味清而婉。","何须养生论，药石问中散。"],"title":"故人张达明徴饷舒术将以古句次韵酬之"}
