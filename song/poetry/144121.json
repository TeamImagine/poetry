{"author":"舒岳祥","id":144121,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["前身自是傅岩梅，持斧江南得得来。","一笑见花同臭味，百妖潜影入莓苔。","只将冷淡全超俗，肯向繁秾浪占魁。","爱惜耆儒如此树，二天雨露好培栽。"],"title":"和俟其按察咏县学古梅  其一"}
