{"author":"李纲","id":243141,"strains":["仄仄平仄平平○，仄平○平平仄平。","仄平○仄仄仄仄，仄○○仄平平平。","仄平仄仄仄平仄，平平○仄平仄平。","平平仄平仄○仄，仄仄仄仄平平平。","平平平仄仄○仄，○平仄仄平○○。","平平仄仄仄平仄，仄仄仄○平仄平。","平平仄仄仄平仄，仄仄○仄仄仄平。","平平平仄仄平仄，平仄仄仄○平平。","仄平仄仄平仄仄，仄仄仄仄○平平。","仄平平仄平仄○，仄仄仄仄平○平。","平平仄仄仄平仄，仄仄仄仄平？平。","仄平平仄平平仄，○仄仄仄平平平。","平平○仄仄○仄，仄仄仄平平仄平。","平平仄仄仄仄仄，仄平仄仄平平○。"],"paragraphs":["我昔曾作云安行，道逢除书还玉京。","至今遗恨不一到，与听三峡流泉声。","此来又谪武昌去，庐山当道欣所经。","栖贤寺前小三峡，拭目便觉增双明。","黄牛明月坐中见，瞿塘艳滪森相迎。","山寒草木郁葱蒨，逼耳似闻猿狖鸣。","悬崖乱石互回转，震吼正坐不得平。","珠跳云沸巧潨射，晴昼雨雹驱雷霆。","壮哉造化融结此，故使水石相喧轰。","妙音流出无尽藏，乃与衲子门庭争。","飞桥赑屃跨虚碧，面对五老峰峥嵘。","我来云物为开霁，当暑万壑松风生。","提携更得二三子，杖履不辜丘壑情。","垂瓶得水不敢漱，老坡旧约今寻盟。"],"title":"三峡桥"}
