{"author":"李彭","id":232210,"strains":["仄平仄仄○仄仄，○仄仄平○仄仄。","仄平平平平平平，仄平仄平仄平仄。","仄平平仄平仄仄，仄仄平平仄平仄。","平平仄仄仄仄平，仄平仄仄○平仄。","仄平仄仄仄平○，仄仄平平仄平仄。","平平仄仄平仄平，仄仄平平仄平仄。"],"paragraphs":["范君胆勇如季路，三穴笑谈空狡兔。","锐头初无儒生酸，果呼下邳换双屦。","往年风义公独许，药裹追攀险艰处。","公随瘴叶落瘴乡，买舟反骨劳君去。","少陵未筑耒阳坟，尚喜宗文有环堵。","人生万事何所无，极目澄江锁寒雾。"],"title":"次山谷答范信中韵"}
