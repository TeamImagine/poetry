{"author":"贺铸","id":213010,"strains":["平平平仄平，平仄仄○仄。","平○仄平○，仄平平仄仄。","仄平平仄仄，仄仄仄平仄。","仄仄平平平，平平仄平仄。","仄平仄仄仄，○仄平○仄。","○仄仄平平，平○仄○仄。","平平仄○仄，○仄○平仄。","仄仄仄平平，仄平平仄仄。","仄平仄仄仄，平仄○仄仄。","仄仄仄平平，平平仄○仄。"],"paragraphs":["南城繁氏台，维昔孝王筑。","歌吟寂无闻，万楹联佛屋。","道人开北牖，俯就百乔木。","八月鸣青蝉，槐蛾委平绿。","客来借榻卧，吹睡俄顷足。","疏雨隔斜阳，垂虹跨长陆。","良游怅迟后，回谢三庚酷。","瘦马尾华轩，汗颜尘一掬。","昨非勿复道，佳约犹可续。","载酒定何时，新黄糁庭菊。"],"title":"题天清寺安上人北轩"}
