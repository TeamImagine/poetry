{"author":"李思衍","id":159387,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平仄仄仄，平平平仄仄平平。","平平仄仄平平仄，平仄平平仄仄平。"],"paragraphs":["雨露汪洋普汉恩，凤衔丹诏出红云。","拓开地角皆和气，净挟天河洗战尘。","尽道玺书十行下，胜如琴殿五弦薰。","乾坤兼爱无南北，何患云雷复有屯。"],"title":"世子和前韵有自顾不才惭锡土只缘多病欠朝天之句即席次韵"}
