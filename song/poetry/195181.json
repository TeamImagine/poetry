{"author":"苏轼","id":195181,"strains":["仄平平平平，仄仄仄仄仄。","平平○仄仄，仄仄仄平仄。","平平仄仄仄，仄仄平仄仄。","平平仄平仄，仄仄仄○仄。","仄平平仄仄，平仄平平仄。","○平仄仄平，仄仄仄平仄。","平平仄仄平，○仄平仄○。","仄平○仄仄，仄仄平仄仄。","平平平仄仄，仄仄平仄仄。","仄仄平仄平，平平仄仄仄。"],"paragraphs":["岁华来无穷，老眼久已静。","春风如系马，未动意先骋。","西湖忽破碎，鸟落鱼动镜。","萦城理枯渎，放闸起胶艇。","愿君营此乐，官事何时竟。","思吴信偶然，出处付前定。","飘然不系舟，乘此无尽兴。","醉翁行乐处，草木皆可敬。","明朝游北渚，急扫黄叶径。","白酒真到齐，红裙已放郑。"],"title":"次韵赵景贶春思且怀吴越山水"}
