{"author":"陈造","id":58692,"strains":["平○仄仄仄，仄平仄平仄。","仄平仄○仄，仄仄平仄仄。","仄仄平仄○，仄仄仄○仄。","仄仄仄仄平，平仄仄平仄。","仄平仄○仄，仄平仄平仄。","仄平平仄平，仄仄○仄○。","平平仄仄○，○仄仄仄仄。","仄平仄平仄，仄仄平仄仄。","仄仄平仄仄，仄平仄仄仄。","平平平仄仄，仄平仄○○。","仄平仄仄仄，仄仄仄平平。","仄仄○平仄，平仄平仄仄。","仄平平仄仄，仄仄平平仄。","仄仄○平仄，仄平仄○仄。"],"paragraphs":["名分属我辈，那容徇多可。","势由服劳屈，享以綦贵伙。","积水须固防，易溢不难破。","劝沮自有机，惩一警千个。","世儒略其本，顾详狱犴课。","彼顽工抵巇，未可援宥过。","奸名犯具分，论罪不在大。","吏奸易为炽，士气宁受挫。","漏网容汝辈，厚颜向此座。","新诗惊老眼，唱高信难和。","向来搏虎手，老去但慵懦。","近者劳阿买，金薤编玉唾。","此诗尤杰出，气有江山佐。","揆予收新得，比君倍当贺。"],"title":"次韵余司理"}
