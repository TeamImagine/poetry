{"author":"楼钥","id":67031,"strains":["仄仄仄平平仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄仄平仄，仄仄平平仄仄平。"],"paragraphs":["回首向来婪尾春，横风吹尽已成尘。","戎葵簇就谁尝巧，红药当前太逼真。","观洧赠人迷冶子，翻阶得句误词臣。","园丁妙手有如许，犹胜隋园剪彩人。"],"title":"戏咏戎葵簇成芍药"}
