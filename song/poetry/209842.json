{"author":"秦观","id":209842,"strains":["平平仄仄○，仄仄平仄○。","仄仄平仄平，平平○仄仄。","仄平仄平仄，平仄仄平仄。","仄○仄平○，平仄○平仄。","仄平平平仄，○仄仄平仄。","平平仄平仄，仄仄仄平仄。","平平仄○仄，仄仄仄平○。","仄平平仄平，仄仄仄平仄。","平平仄平平，仄仄仄○仄。","平仄○仄仄，平仄仄平仄。"],"paragraphs":["公于万事轻，独嗜山水重。","寓直西掖垣，沧洲长入梦。","广陵一都会，厨酒万斯瓮。","每叹阙登临，持此将焉用。","比持苏台节，论郁缙绅共。","翻云美泉石，汔可小嬉弄。","匆匆治行李，草草别宾从。","乃知仁智心，所乐异庸众。","梅花发春端，百卉日兴动。","公等行复反，台阁俟鸾凤。"],"title":"送杨康功守苏"}
