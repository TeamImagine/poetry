{"author":"强至","id":182778,"strains":["平仄平平仄，平平仄仄平。","仄平平仄仄，仄仄仄平平。","仄仄○平仄，○平仄仄平。","仄平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","○仄○平仄，平平平仄平。","平平仄平仄，仄仄仄○平。","仄仄平平仄，平平仄仄仄。","平平平仄仄，仄仄仄平○。","仄仄平仄仄，○平仄仄○。","仄○平仄仄，仄仄仄○○。","仄○平平仄，平平仄仄仄。","仄○平仄仄，仄仄仄平平。"],"paragraphs":["才落先明牖，无多未压檐。","得时虽较浅，著物始知严。","报岁三登速，裁花六出尖。","贺祥开万物，却疠喜千阎。","腹馁禽刚喙，螯僵蟹怕箝。","地成银色界，门尽水晶帘。","燕席凝杯蚁，书帏冰砚蟾。","天形四垂接，曙色十分添。","海讶龙飞沫，盘疑虎刻盐。","阴阳惊腊早，气象假风兼。","嚼爽肠忘渴，吟寒口懒占。","学轻频舞袖，御冷盛张幨。","谢媛资佳咏，袁生苦密潜。","自缘人意别，一爱一憎嫌。"],"title":"某近辱诸公光和前篇鄙思未已复自次元韵奉呈"}
