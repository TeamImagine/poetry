{"author":"朱黼","id":84958,"strains":["平平仄仄仄仄仄，平仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["生平不肯负所学，高洁清风自凛如。","逆孺殿岩辞特荐，昵交戚畹绝私书。","不矜虏馆穿正鹄，甘向蛮溪佩左鱼。","沅芷澧兰香满路，万人恸哭护灵舆。"],"title":"挽陈有功"}
