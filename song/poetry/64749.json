{"author":"章甫","id":64749,"strains":["平平○平平，仄仄仄平平。","平仄平仄○，仄平平平平。","平平仄平仄，仄仄平平平。","仄仄仄平仄，平○平仄平。","仄平仄平平，平仄平平平。","平仄仄仄平，仄仄仄仄平。","平仄仄平仄，平仄○平平。","○仄平仄平，仄仄仄仄平。","仄平仄○○，仄仄平平平。","平平平仄平，仄仄平平平。","仄平仄平平，仄仄平仄平。","平○仄○平，仄仄平仄平。"],"paragraphs":["南山苍髯翁，阅世几千秋。","终以明自煎，晚为松滋侯。","孙枝后来秀，劲直余风流。","亦学管城子，来从毛颖游。","故人使江南，江北停归辀。","持赠比岁寒，厚意岂暗投。","形貌若黄槁，风度犹清修。","轻健殊可人，不作绕指柔。","我贫得长闲，造物因冥搜。","诗成呼使前，脱帽明窗幽。","旁无赏音人，赖尔能点头。","无论及钱神，政恐为尔羞。"],"title":"与常不轻弈棋输松枝笔一篇"}
