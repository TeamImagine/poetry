{"author":"陈造","id":58951,"strains":["平平仄平仄平仄，平○仄仄平平仄。","仄仄平平仄○平，平仄仄○○仄仄。","仄仄仄平平○平，平仄仄仄平○平。","平平仄仄仄○仄，仄平仄仄平仄平。","平平仄仄平平仄，仄仄仄平平仄仄。","仄平仄仄仄仄平，○仄平平仄平仄。","仄平仄仄○平○，平○仄仄仄仄平。","仄平仄仄仄仄○，平平仄平平仄平，平仄仄仄平仄平。"],"paragraphs":["山僧一生餍山蔌，溪叟所仰才鱼菽。","闯首侯家与相家，珍膳不应填汝腹。","百二岁翁清且羸，茵坐鼎食宁其宜。","焉知暂饱博长往，谷神震怒脾媪悲。","官家颗粒皆民力，此禄食之须此骨。","两翁妄食寿弗延，当念无功暴天物。","我虽不偶犹餐钱，车行肉饱隶后先。","食功揣己惧不称，因翁有言呼使前，盘几毕识翁所言。"],"title":"识村翁语"}
