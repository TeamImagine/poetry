{"author":"苏轼","id":194277,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["竹杖芒鞋取次行，下临官道见人情。","天寒菽粟犹栖亩，日暮牛羊自入城。","沽酒独教陶令醉，题诗谁似皎公清。","更寻陋巷颜夫子，乞取微言继此声。"],"title":"与舒教授张山人参寥师同游戏马台书西轩壁兼简颜长道二首  其二"}
