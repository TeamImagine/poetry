{"author":"陈师道","id":214190,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["山阴倾盖两绸缪，十载重来鬓已秋。","往事侵寻如昨日，故人牢落半沧洲。","流离道路生涯拙，芜没田园岁计休。","久要尚怜君子在，为言鸡黍亦迟留。"],"title":"和酬施和叟宣德"}
