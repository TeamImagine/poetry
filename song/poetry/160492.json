{"author":"黄庚","id":160492,"strains":["平平仄仄仄平平，仄仄平平仄仄平。","仄仄仄平平平仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["刚肠不挠是男儿，舌在囊中岂足悲。","落落世情难苟合，徨徨客路欲何之。","旧时风月堪遗恨，好处江山尚欠诗。","莫把闲愁萦素抱，人生双鬓易成丝。"],"title":"书怀"}
