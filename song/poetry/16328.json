{"author":"胡铨","id":16328,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["苏张姓字炳如丹，遍历遐荒觉世宽。","龙勒殊勋标绝域，麟宫奇节障狂澜。","二千里外河源远，十九年间海上寒。","二子精忠君勉继，归来锦领万人看。"],"title":"送王嘉叟侍郎使虏仍用其韵"}
