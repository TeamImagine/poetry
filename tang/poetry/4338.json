{"author":"钱起","id":4338,"strains":["仄仄平平仄，平平仄仄平。","平平？平仄，○仄仄平平。","平仄○平仄，平平仄仄○。","仄平平仄仄，平仄仄平平。","平○○平仄，平平仄仄○。","○平仄平仄，仄仄仄○平。"],"paragraphs":["翠羽虽成梦，迁莺尚后群。","名逃郄诜策，兴发谢玄文。","昏旦扁舟去，江山几路分。","上潮吞海日，归雁出湖云。","诗思应须苦，猿声莫厌闻。","离居见新月，那得不思君。"],"title":"送李秀才落第游荆楚"}
