{"author":"方干","id":30267,"strains":["平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平平仄，仄仄平仄仄平平。"],"paragraphs":["之官便是还乡路，白日堂堂著锦衣。","八咏遗风资逸兴，二溪寒色助清威。","曙星没尽提纲去，暝角吹残鏁印归。","笑我中年更愚僻，醉醒多在钓渔矶。"],"title":"送婺州许录事"}
