{"author":"陆游","id":41703,"strains":["仄平仄仄仄，仄仄平仄平。","平○○平平，仄仄仄仄平。","仄仄仄仄平，仄仄仄仄○。","仄仄○仄仄，平仄仄仄平。","○○仄仄仄，仄仄平○平。","？仄仄平仄，平平仄平平。","仄平平○平，仄仄平○平。","仄○仄平仄，仄仄○平平。"],"paragraphs":["我非恶旨酒，好饮而不能。","方其临觞时，直欲举斗升。","若有物制之，合龠已不胜。","岂独观者笑，心亦甚自憎。","正如疾逆虏，愤切常横膺。","蹭蹬忽衰老，何由效先登。","上天无长梯，系日无长绳。","可叹固非一，壮志空飞腾。"],"title":"予好把酒常以小户为苦戏述"}
