{"author":"刘克庄","id":111649,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["小隠山林大隠廛，市尘吹不到书边。","知他孟喜传谁易，仅一侯芭受我玄。","古有饭牛仍扣角，世无骑鹤又腰钱。","溪光门外清如镜，莫遣胡公涴菊泉。"],"title":"和季弟韵二十首  其一五"}
