{"author":"韩维","id":157626,"strains":["平平仄仄仄仄平，平平仄仄平平平。","平平仄仄仄仄仄，平平仄○仄仄平。","○平仄○仄仄仄，平平○仄○平平。","仄平仄仄仄平仄，平平仄仄平仄平。","平平○平仄仄仄，仄仄仄仄平仄平。","平○○仄仄平仄，仄平仄仄平○平。","平平仄平○○仄，仄仄仄仄平仄平。","○平仄平仄平仄，仄仄仄平仄仄平。","仄平平○仄○仄，仄仄仄仄平仄平。","仄平平平平仄仄，平仄仄仄平平平。"],"paragraphs":["天衢十二大树春，楼前结彩移嵩岷。","游人衮衮去不已，街头雪泥踏作尘。","骀它馆中好古士，纷华过眼轻浮云。","早休仆御谢宾客，翛然乞酒邀比邻。","杯盘如星下烛案，果以橘柚菹紫蘋。","微吟疏笑见真野，昔之靖节今冠巾。","门前少年将姣妇，电落马足风两轮。","长髯健儿走先后，意气欲无夜与晨。","瞥然奔过不留迹，肯信亦有端坐人。","若无吾曹同嗜好，枯槁到死谁嗟嚬。"],"title":"答和邻几元夕圣俞及予过之"}
