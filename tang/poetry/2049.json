{"author":"陈季","id":2049,"strains":["平仄仄平仄，仄平平仄平。","仄平平○仄，平仄仄平平。","仄仄平平仄，平平仄仄平。","仄○平仄仄，仄仄仄平平。","○仄平平仄，平平仄仄平。","○平○仄仄，仄仄平平○。"],"paragraphs":["神女泛瑶瑟，古祠严野亭。","楚云来泱漭，湘水助清泠。","妙指微幽契，繁声入杳冥。","一弹新月白，数曲暮山青。","调苦荆人怨，时遥帝子灵。","遗音如可赏，试奏为君听。"],"title":"湘灵鼓瑟"}
