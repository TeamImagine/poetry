{"author":"苏颂","id":179055,"strains":["仄仄仄平仄，仄仄仄平○。","平○仄平平，○仄平平仄。","仄平仄平平，平仄仄○仄。","仄平仄平仄，仄仄平平仄。","仄仄仄平仄，○平仄平仄。","平○仄平平，仄仄仄平仄。","平平仄平仄，仄仄平平仄。","○平仄○仄，平平仄平仄。","平平○平平，仄仄仄平仄。","○平平仄平，仄仄平平仄。","仄平平仄平，仄平仄平仄。","仄平仄平平，平仄仄平仄。","仄仄平仄平，平○平仄仄。","平平仄平仄，仄仄仄平仄。","平平仄平平，仄仄仄仄仄。","平仄○○仄，仄仄平仄仄。","平平仄仄仄，平仄仄平仄。","平仄平仄平，平平○仄○。","仄仄平仄○，仄平平仄仄。","○仄平仄○，仄仄平平仄。","平平平○仄，平仄平仄仄。","仄仄仄○平，仄平平仄仄。","仄平仄平仄，仄仄平○仄。","仄○仄平平，平仄仄平仄。","仄平仄平○，仄仄仄平仄。","平仄平仄平，仄仄平平仄。","平平仄仄仄，仄仄仄平仄。","仄仄平平平，仄仄平平仄。","平平仄平○，仄仄平平仄。","平平仄平平，仄仄平仄○。","平平仄平仄，平仄平○平。","○仄○○平，平平仄平仄。","仄仄仄仄平，仄平仄仄仄。","仄平仄平平，平仄仄平仄。","仄仄仄平仄，仄平平仄仄。","平仄仄平平，仄平仄平仄。","仄平仄○仄，平仄平仄仄。","仄平平仄仄，仄平平仄仄。","平平○仄平，仄仄仄平仄。","仄仄仄平平，平平平仄仄。","仄仄仄平仄，仄仄平仄仄。","仄仄平仄平，○○平仄仄。","仄○平仄仄，仄仄平平仄。","○平平仄仄，仄仄平平仄。","平平平仄仄，平○仄○仄。","平平平○○，平仄平平○。","仄○仄平平，仄仄仄平仄。","平平○仄仄，仄仄平仄仄。","平平仄平仄，平仄○平仄。","平○仄平平，仄仄仄平仄。"],"paragraphs":["昔岁寓文馆，雅志慕藩屏。","尝闻近畿州，胜绝惟南颍。","十年走京华，官局苦闲冷。","欲求一麾去，数奏囊章请。","适会择兹守，乘时窃侥幸。","君相宠儒林，念久贷諐眚。","旋蒙左符赐，上戴天恩并。","扁舟促行役，洪渠逐奔猛。","飘然离尘嚣，有若出机阱。","从容光景多，历览江山迥。","去都时值秋，到官月逢寎。","此邦信名区，民愿俗无警。","昔守皆巨公，今犹蒙镇靖。","非才偶承乏，继治实多幸。","前贤有规模，遇事见要领。","因此颇闲暇，得以探物景。","溪湖绕郡郭，台榭跨冈岭。","春媚花百名，秋香荷十顷。","野色连莽苍，水容迷渌浄。","虹驾逵路长，鹢泛源流永。","幽寻穷胜处，登陟疲足胫。","适意自留连，对人成诧逞。","是时汴流阻，北客多过境。","景纯罢山阴，前旆亦南骋。","予逢丈人行，再拜肃襟袊。","君待同舍生，抗礼均侪等。","公斋荐具薄，主席奉陪鼎。","馈以清淮鱼，报我龙山茗。","西园复追从，继日承音謦。","胸怀坦而夷，不事畦与町。","杯盘命镌简，丝竹烦正订。","横管教吹羌，新声赏歌郢。","善谑剧笑谐，尽欢忘醉醒。","自兹别经秋，多故值忧梗。","七月会同轨，远臣伤吊影。","交旧少经涂，酒希但虚皿。","兀然坐空合，何异蛙在井。","故人勤眷盼，尺书询动静。","新诗三百言，斫句露锋颖。","念旧起悲伤，曾游皆记省。","眷予忝畴曩，被爱逾踵顶。","感慨知己心，中藏聊自儆。","景纯书阁老，二纪酬申丙。","当年文雅誉，久合登西省。","心贪为郡乐，旌旄屡操秉。","徊翔成淹留，前辈今谁并。","复闻乞淮藩，早已饰归艇。","南河如可棹，北渡时引颈。","溪亭待清扫，宾具重消整。","还当揖前尘，晤语慰悬耿。"],"title":"刁景纯学士寄示嘉篇述前后过颍游览之乐不鄙虚陋曲蒙推奖感叹不足辄用本韵通成五十仰答来贶"}
