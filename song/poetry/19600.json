{"author":"史浩","id":19600,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["圣主龙飞念故人，侯门雨露一番新。","登瀛已宠皇华贵，被彩专荣白发亲。","好语旧闻千岁鹤，仁风今扇七州春。","定知福寿无边际，坐看云来舞绣茵。"],"title":"上高提举生日  其二"}
