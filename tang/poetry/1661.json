{"author":"李白","id":1661,"strains":["平平平平仄○○，平平仄仄平平平。","仄平平平仄仄平，仄平仄仄平平平。","平平平仄平仄平，平平平平仄平平。","平仄仄，仄平仄，○平仄仄仄仄平，仄仄○平○平仄。"],"paragraphs":["春风东来忽相过，金尊绿酒生微波。","落花纷纷稍觉多，美人欲醉朱颜酡。","青轩桃李能几何？流光欺人忽蹉跎。","君起舞，日西夕，当年意气不肯倾，白发如丝叹何益。"],"title":"杂曲歌辞 前有一尊酒行二首 一"}
