{"author":"苏轼","id":195964,"strains":["平平仄仄平平仄，平平平仄平平仄。","平○仄仄仄○平，仄仄仄仄平仄仄。","平平平仄仄平仄，仄仄仄平○仄仄。","平仄○平仄仄○，平平仄仄平平仄。"],"paragraphs":["乌啼鹊噪昏乔木，清明寒食谁家哭。","风吹旷野纸钱飞，古墓累累春草绿。","棠梨花映白杨路，尽是死生离别处。","冥漠重泉哭不闻，萧萧暮雨人归去。"],"title":"与郭生游寒溪主簿吴亮置酒郭生喜作挽歌酒酣发声坐为凄然郭生言吾恨无佳词因为略改乐天寒食诗歌之坐客有泣者其词曰"}
