{"author":"邹浩","id":221182,"strains":["仄仄平平平仄平，平平平仄仄平平。","平平平仄平平仄，仄仄平平平仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["左辖诸郎朝散君，顷年于此岸纶巾。","谁知还是风炎日，我亦来为堂上人。","菡蓞波澄端自倚，桄榔烟静几番新。","静中阅尽荣枯事，独爱龙山万古春。"],"title":"静阅堂"}
