{"author":"方一夔","id":152340,"strains":["平平仄仄仄平平，仄仄平平平仄平。","仄仄平平平仄仄，仄平平仄仄平平。","仄平仄仄仄平仄，仄仄平平平仄平。","平仄仄平平仄仄，平平平仄仄平平。"],"paragraphs":["萧萧两鬓竟苍然，况近重阳风雨天。","欲暝江村烟四起，渐寒山馆客孤眠。","叶题旧恨在何处，菊折寒香仍去年。","为忆故人三叹息，东篱沽酒已无钱。"],"title":"晚秋"}
