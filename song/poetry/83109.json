{"author":"敖陶孙","id":83109,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，平仄平平仄仄平。"],"paragraphs":["抱瓮终焉与世迷，斲轮久矣叹吾衰。","江南未必无佳士，海内何由得二儿。","不共施梁争折角，却思陶谢与同时。","歌成未免傍人笑，农马虽专技已卑。"],"title":"自笑"}
