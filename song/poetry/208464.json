{"author":"吴迳","id":208464,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["东南山水古驰名，合与骚人养性灵。","秋色欲归云转白，潮痕不到草常青。","岩房避暑堪长往，桂楫浮春几度经。","何事深思无暇日，宿猿崖近狎鸥汀。"],"title":"忆秦望照湖二境"}
