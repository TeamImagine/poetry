{"author":"于𣸣","id":27281,"strains":["平平平平平，仄○平平平。","平平仄平仄，平平仄平平。","仄平仄平平，平平仄平○。","○仄仄仄仄，仄仄仄平平。","仄仄平仄仄，仄平平仄平。","平仄平○仄，平平平仄平。"],"paragraphs":["迢迢东南天，巨浸无津壖。","雄风卷昏雾，干戈满楼船。","此时尉佗心，儿童待幽燕。","三寸陆贾舌，万里汉山川。","若令交趾货，尽生虞芮田。","天意苟如此，遐人谁肯怜。"],"title":"南越谣"}
