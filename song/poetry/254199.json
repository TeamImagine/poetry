{"author":"傅察","id":254199,"strains":["仄仄仄平平，平平仄平仄。","平仄仄平平，平平仄仄仄。","仄仄仄平○，平仄平仄仄。","仄仄仄平平，平平仄平仄。","平仄仄平平，平平仄平仄。","平仄平仄平，平平仄仄仄。","仄平○仄○，仄仄仄○仄。","仄仄仄○平，平仄仄平仄。","仄平仄○平，平仄仄平仄。","仄平仄平平，仄仄仄○仄。","平平仄平平，仄平仄平仄。","平○仄平平，仄仄平仄○。","平○仄平平，平平平仄仄。","平平仄仄平，仄仄仄平仄。","平平仄平○，○平○仄仄。","仄仄仄平平，仄平仄平仄。","平仄仄平平，平平平仄仄。","平仄仄平平，平平平仄仄。","平仄○平平，平仄平仄仄。","平○仄平平，仄仄平平仄。"],"paragraphs":["土润伏新金，阳歊困亭午。","曦御驻征骖，朱光彻厚土。","鸟雀噪阶除，蛙蚓鸣草莽。","簿领抗尘容，茅檐庇环堵。","蜂虿乱绳床，蚊蚊隐雷鼓。","棕拂徒尔为，青蝇敢予侮。","避喧空百虑，对食但三吐。","举箑未摇风，挥汗已成雨。","那能整冠巾，谁复对宾主。","岂惟眩生花，坐觉气如缕。","南方有高楼，兀然蔽华宇。","抠衣倦跻攀，策杖愁伛偻。","俄顷叩云端，飘萧开洞府。","新凉飒尔来，旧暑脱然愈。","清池涌波澜，疏星穿牖户。","夜气袭冰霜，月明粲珪组。","乌鹊倦还飞，游鱼清可数。","珍菓走金盘，清谈挥玉麈。","群籁正嚣嚣，幽梦方栩栩。","何当食琼浆，一夕生毛羽。"],"title":"大暑同蒋明亚叟熙载夜登清微亭"}
