{"author":"陆游","id":40448,"strains":["仄仄平平仄仄平，仄平仄仄仄平平。","平平平仄仄平仄，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["误著儒冠不更论，白头且喜卧江村。","林深栖鸟逐更噪，埭近过舟终夜喧。","病起日惟翻断简，愁来时亦倒清尊。","自嫌未绝知闻处，尚有僧敲月下门。"],"title":"江村二首  其二"}
