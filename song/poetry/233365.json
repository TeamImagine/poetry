{"author":"李彭","id":233365,"strains":["平平仄仄平平仄，仄平平平仄仄平。","平仄仄仄平仄仄，平平仄仄仄平平。","仄平平仄仄平仄，仄仄平平平仄平。","仄仄仄平平仄仄，仄平仄仄仄平平。"],"paragraphs":["髯奴上劵归公许，跛奚移文犹见催。","臧获要令成伉俪，文章相与挟风雷。","目成眉语似真尔，足蹑心邀安在哉。","大士好奇聊一戏，不应禅寂便寒灰。"],"title":"予以王褒僮约授嗣行叟叟有书抵予并求跛奚移文且云要与僮约作伉俪以此诗戏之"}
