{"author":"梅尧臣","id":35669,"strains":["仄仄平仄平仄平，平仄仄仄平仄仄。","仄仄平仄平平平，平平仄仄仄○仄。","仄平仄平平仄平，平仄平平平仄仄。","平仄平仄仄平仄，平仄仄平平仄仄。","仄平仄仄○○平，仄仄仄仄○仄仄。","仄平仄仄平仄平，○仄仄仄平平仄。","○平仄仄平仄平，平平仄仄○平仄。","仄平平仄平仄平，仄仄仄平平仄仄。","平平仄仄仄仄平，仄仄平平仄平仄。"],"paragraphs":["武帝初起铜雀台，丕又建阁延七子。","日日台上群乌饥，峨峨七子宴且喜。","是时阁严人不通，虽有层梯谁可履。","公干才俊或欺事，平视美人曾不起。","五官褊急犹且容，意使忿怒如有鬼。","自兹不得为故人，输作左校滨于死。","其余数子安可存，纷然射去如流矢。","鸟乌声乐台转高，各自毕逋夸疐尾。","而今抚卷迹已陈，唯有漳河旧流水。"],"title":"邺中行"}
