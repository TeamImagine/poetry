{"author":"陆游","id":38041,"strains":["平平仄仄仄平平，仄仄平平仄仄平。","平仄平平仄平仄，仄平仄仄平平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["谁言白首意低摧，老子逢春亦乐哉。","犁畔方吹社公雨，垄头又转阿香雷。","睡余支枕听莺语，醉里题窗记燕来。","更有山家堪喜事，吾孙上树欲千回。"],"title":"中春连日得雨雷亦应候"}
