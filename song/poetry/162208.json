{"author":"丘葵","id":162208,"strains":["○平仄仄平平仄，平平仄仄平平仄。","仄平仄仄平仄平，仄平仄仄○平仄。","平平平仄仄平平，仄平平平仄平仄。","平平仄平平平仄平，○平仄仄平○平。"],"paragraphs":["三宫北狩何时返，猿啼鬼哭尘沙远。","李陵卫律甘匪人，岂无蔡琰吹胡管。","江南江北骨成山，箭瘢纷纷剑痕满。","呜呼二歌兮歌未休，潸然出涕滂沱流。"],"title":"七歌效杜陵体  其二"}
