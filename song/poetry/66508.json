{"author":"楼钥","id":66508,"strains":["平平仄仄平，仄仄仄仄○。","平平仄平仄，平仄平平平。","平○平仄○，仄仄平平平。","仄仄仄仄仄，平平仄平平。","平仄仄平仄，仄平仄○○。","平仄仄仄平，仄仄仄仄平。","平仄仄仄仄，平平仄平平。","平仄平仄平，平○仄仄平。","平仄平平平，仄仄平平平。","平仄仄仄平，仄仄仄仄平。","平仄仄仄仄，仄仄○仄平。","平平平仄仄，平平平仄平。","○平仄平仄，仄仄平平平。","仄仄仄仄平，○仄平仄○。","仄平仄平仄，仄仄平○平。","仄仄仄仄平，仄仄平仄平。","仄仄仄仄平，平仄平仄平。","平平平仄○，平仄平○平。","平平平仄仄，仄仄仄仄平。","平平仄平仄，仄仄平平平。","平平仄仄平，平仄仄仄○。","平仄仄平平，平平仄仄平。","仄平仄仄平，仄仄仄仄平。","仄平平平平，仄平平平平。","平平仄平仄，仄仄平仄○。","仄仄仄平平，仄平仄平平。","仄平○平平，○仄仄○○。","平仄仄仄平，平仄仄仄○。","平○仄仄平，仄○仄平平。"],"paragraphs":["层层得好山，是处足饱看。","君真乐山者，心地尤平宽。","生长山水县，惯见青巑岏。","筑室欲饫赏，凭虚著危栏。","天亦遂君意，俾君老其间。","场屋早得名，晚始就一官。","官又不得进，甘心乐瓢箪。","官少家食多，知更几暑寒。","朝见山岚高，暮喜山云还。","山气日夕佳，秀色几可餐。","晴雨各变态，雪月更万端。","于山真属餍，清明流肺肝。","膏粱与刍豢，与世殊咸酸。","久矣谢世纷，屏息专内观。","鬓无一茎白，八十颜如丹。","所得不既多，愈饱天不悭。","此阁本不华，何处无此山。","苟为名利驱，人境无相关。","吾乡山苦远，可望不可攀。","东楼快登眺，耸翠罗烟鬟。","年来勇欲归，匏系未许闲。","君索饱山诗，南明恍在前。","十年两访君，共醉苜蓿盘。","向时多名流，与君平生欢。","祇今几人在，一见良独难。","叔度镇金陵，道衡处瀛壖。","旧游如晨星，相望可长叹。","归梦遶故丘，非晚再挂冠。","何当泛剡谿，往从子于盘。"],"title":"石时亨饱山阁"}
