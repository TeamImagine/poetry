{"author":"韩维","id":168040,"strains":["平平平仄平平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["浮云名宦祗劳人，解组归来径杜门。","继世命官联六傅，传家与子及诸孙。","圣贤相对书千帙，闾里交欢酒一樽。","荷芰满湖秋气早，待君方驾践诚言。"],"title":"答张念五"}
