{"author":"苏辙","id":198772,"strains":["平仄平平仄仄，仄平仄仄平平。","仄仄仄平仄仄，仄仄平○○○。","平平仄仄平仄，仄平仄仄仄平。","平平仄仄仄仄，○仄仄仄○平。","仄平仄仄仄仄，平仄平平仄平。","仄平仄仄仄仄，仄仄平平仄平。","平平仄仄仄仄，平仄仄仄平平。","仄平○仄○仄，平仄仄仄平平。"],"paragraphs":["春服初成日暖，潩河渐满风凉。","欲复孔门故事，略有童冠相将。","城西百步而近，杏花半落草香。","欣然愿与数子，临水一振衣裳。","故人有酒未酌，为我班荆举觞。","我虽少饮不醉，未怪游人若狂。","春风自尔一月，花絮极目飞扬。","诵诗相劝行乐，良士但取无荒。"],"title":"上巳"}
