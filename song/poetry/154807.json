{"author":"董嗣杲","id":154807,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["晴芳掩映宋窗曛，丑瓣攒鳞鬬野云。","艳挺双头谁立异，名侪五德自为群。","丹裳浥露承秋重，赤帻临风唱晓分。","函谷关前如有此，不鸣惟恐误田文。"],"title":"鸡冠花"}
