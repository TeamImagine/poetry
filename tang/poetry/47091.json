{"author":"崔致远","id":47091,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["巉嵒绝顶欲摩天，海日初开一朵莲。","势削不容凡树木，格高唯惹好云烟。","点苏寒影妆新雪，戛玉清音喷细泉。","静想蓬莱只如此，应当月夜会群仙。"],"title":"石峰（原注：中和甲辰年冬十月，奉使东泛，泊舟于大珠山下。凡所入目，命为篇名，啸月吟风，贮成十首寄高员外。）"}
