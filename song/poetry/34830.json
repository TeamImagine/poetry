{"author":"陆游","id":34830,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["舴艋为家一老翁，阳狂羞与俗人同。","梦回菱曲渔歌里，身寄蘋洲蓼浦中。","断简尘埃存治道，高丘草棘闭英雄。","旗亭村酒何劳醉，聊豁平生芥蒂胸。"],"title":"题斋壁四首  其三"}
