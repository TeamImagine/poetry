{"author":"宋球","id":146369,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["游遍西南转法轮，归来挂锡旧溪滨。","师心皎皎潭中月，世俗悠悠几上尘。","白雪眉毫俱晚暮，碧云章句独清新。","近来素壁皆图像，如满联成七老人。"],"title":"拙诗奉赠富乐山海公禅师"}
