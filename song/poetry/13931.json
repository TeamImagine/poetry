{"author":"宋祁","id":13931,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄平平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["寻春送客共留连，雨罢春郊物物妍。","黄抹柳梢初遍后，紫粘花萼未开前。","朋襟自为交欢悴，醉斝谁能辨圣贤。","犹赖斜阳催跋马，不然离恨损丝弦。"],"title":"闰正月二十五日送客寻春集裴氏园"}
