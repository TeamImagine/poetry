{"author":"曾丰","id":72245,"strains":["平平平仄仄平仄，平仄仄平平仄仄。","仄仄仄平仄仄平，平平平仄平平仄。","仄仄仄仄○平平，平仄仄○平仄平。","平仄平平平仄仄，○○平仄○平平。","平仄平平平仄仄，仄仄○平仄平仄。","仄平仄仄平平平，仄仄仄平平仄仄。","仄仄仄仄平仄仄，仄仄仄平○仄仄。","仄仄仄仄平仄仄，仄仄仄平○仄仄。","仄仄○平仄平仄，仄仄仄仄平仄仄。","平仄平仄仄平仄，平仄平仄仄平仄。","仄仄○平平仄仄，平仄平仄平仄仄。"],"paragraphs":["庐陵江浒路穷处，舟子不容仙子渡。","岂意一篙落手来，而资双足凌波去。","睥睨大海如江然，杯渡佛轻篙渡仙。","休负知津惟我是，且从登岸看谁先。","杯渡之杯人所怪，大块中含几沙界。","或云芥纳须弥山，细视芥焉杯则大。","彼细莫细于一芥，一芥要之犹有内。","彼大莫大于两块，两块要之犹有外。","内外相形费融会，未忘所仰亭勿坏。","吾细无内莫能碎，吾大无外莫能载。","细大相融亡挂碍，何仰之有亭可废。"],"title":"寄题仰止亭"}
