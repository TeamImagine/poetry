{"author":"俞德邻","id":153245,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["梦入三茅叩玉扉，楼台金碧浄朝晖。","岩花涧草高低见，田鹤沙禽下上飞。","道士倚墙方熟睡，至人杜德不言机。","人间天上元非远，非想非非更觉非。"],"title":"夜卧旅邸梦入三茅山一道士病一道士鼾睡因作诗纪其概云"}
