{"author":"苏籀","id":3844,"strains":["仄仄平○仄仄平，平平仄仄仄平平。","仄平平仄○平仄，仄仄平平仄仄○。","仄仄仄平平仄仄，仄平仄仄仄○平。","平平仄仄平○仄，平仄平平仄仄平。","仄仄平○平仄仄，仄平平仄仄平平。","平平仄仄○○仄，平仄○平仄仄平。"],"paragraphs":["耀德先王不耀兵，汪洋施泽在生灵。","孰违天戒并民欲，不爱邦家嗜虏庭。","作俑乱生诚有自，覆车势合亦难停。","山河异境伤王导，云海高翔羡管宁。","愿以丝毫裨汉室，岂无弓矢毙胡星。","愚翁事业空遗臭，经义分明战血腥。"],"title":"舟中怀古一首"}
