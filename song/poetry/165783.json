{"author":"黎廷瑞","id":165783,"strains":["平平仄仄仄，平仄仄平平。","仄仄仄仄仄，○○仄仄○。","仄平平平仄，平平仄平平。","仄平○仄平，平仄仄仄平。","平仄仄平平，平仄平平平。","平仄仄平仄，仄仄平平平。"],"paragraphs":["貂裘日以敝，沧海理归舟。","恋友那忍别，思亲讵敢留。","岂无还家乐，而怀索居忧。","北风吹大江，江水日夜流。","吾道莽何之，天运良悠悠。","安得两黄鹄，与子仍丹丘。"],"title":"别何复初教授"}
