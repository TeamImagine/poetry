{"author":"王义山","id":138524,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄平平平仄仄平。"],"paragraphs":["曾侍龙楼晓色催，真仙那肯下蓬莱。","离方共睹重光日，震位欣闻长子雷。","奉使祇应天上去，运筹暂作幄中来。","老夫羞把诗怀袖，只为明公是秀才。"],"title":"谒参政张献子"}
