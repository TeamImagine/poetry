{"author":"岳珂","id":105444,"strains":["仄仄平平仄仄平，平平仄仄仄平平。","平平平仄仄平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["涉笔牛腰倦不支，余工那复到新诗。","殷雷秧绿又期月，指日枣红能几时。","自古兵财无上策，于今社稷寄西陲。","入郛及国均危道，勿谓君侯不敢知。"],"title":"予以谬作数种并总所奏藁遗参赞高紫微闻以阅读未及赐报平日正病无人为过目者兹不特饷所有别白半生漫浪笔研间为不虚矣因赠二首  其二"}
