{"author":"宋祁","id":13229,"strains":["仄仄？仄仄，平平仄平平。","仄仄仄平仄，○仄平平平。","平平仄仄仄，仄仄平平平。","仄平平平仄，平仄仄仄○。","平平平仄○，平仄仄平平。","仄仄○平仄，○平仄仄平。"],"paragraphs":["素节倏已宴，高风送浮凉。","拂席进宾客，酾酒罗壶觞。","黄鸡跖跖美，紫蟹螯螯香。","莫矜来欢早，须念后戚长。","奔川无缓澜，徂日不还光。","愿客且安坐，调弦未遽央。"],"title":"䜩集"}
