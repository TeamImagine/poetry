{"author":"陈文蔚","id":83240,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["敛藏先用肃如秋，次第阳和遍九州。","岁月正缘闲里度，纷嚣那得静中游。","明知与点有真乐，未足希颜却自愁。","讽咏棹歌思九曲，与君重约泛扁舟。"],"title":"归铅山正叔复用前韵和答之"}
