{"author":"王炎","id":69601,"strains":["平平仄仄平仄仄，仄仄仄仄仄○平。","平平平仄仄仄仄，仄仄平仄平仄平。","平平仄仄仄仄仄，平○仄○平平仄。","仄平平仄仄平平，仄仄仄平平仄仄。","平仄平平平仄平，平仄平平平仄平。","平平仄仄仄平仄，仄平平仄平平平。","仄仄仄仄仄平○，平仄仄仄平平○。"],"paragraphs":["曹瞒忍杀杨德祖，不敢复害祢正平。","区区黄祖雀鼠辈，乃以嬉笑生五兵。","才虽可爱亦可忌，人间险过羊肠路。","不锄骄气祸之媒，祖也不仁衡未智。","黄鹤楼前江水平，鹦鹉洲边春草青。","凭君酹酒吊孤冢，古来贤哲非贪生。","处士一死泰山重，文举一死鸿毛轻。"],"title":"吊祢正平"}
