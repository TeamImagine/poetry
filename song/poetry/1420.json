{"author":"宋白","id":1420,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["莫辞征骑去迢迢，尽泻纯诚许圣朝。","北阙皇恩从此布，南方沴气必然销。","为诗自可怡情性，服药尝闻助摄调。","仙馆粉闱官职好，定期骞翥上烟霄。"],"title":"送陈尧叟赴广西漕"}
