{"author":"杨亿","id":210638,"strains":["仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["桂林阳朔溪山秀，莫叹迢迢五岭南。","百里字人须敏政，千金酌水更惩贪。","鸣榔下濑潮程远，曵彩升堂寿䜩酣。","远地民淳无牒诉，县斋终日好清谈。"],"title":"表弟李宗元知桂州阳朔县"}
