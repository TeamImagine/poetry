{"author":"苏辙","id":196985,"strains":["平平仄仄仄，平仄平仄仄。","仄仄平仄平，仄仄○仄仄。","平○平平仄，仄仄○仄仄。","仄平仄平仄，仄平仄仄仄。","平仄仄平平，平仄仄仄仄。","仄仄平仄平，平仄仄仄仄。","平平平○平，仄仄仄平仄。","平○仄仄仄，仄仄仄仄仄。","仄平仄平仄，平仄平仄仄。","平平平平○，仄仄平仄仄。","平平平平平，仄仄仄平仄。","平仄仄平平，○仄平仄仄。"],"paragraphs":["清溪鬼谷子，雄辩倾六国。","视世无足言，自闭长默默。","苏张何为者，欲窃长短术。","学成果无赖，遂为世所惑。","颠倒卖诸侯，倾转莫可执。","后世何不明，疑我不汝及。","谁知居深山，玩世可终日。","君观二弟子，死处竟莫得。","客齐自披裂，投魏求寄食。","悠悠清溪中，石乱流水急。","溪鱼为朝餐，老死得安穴。","居乱独无言，其辩吾不测。"],"title":"寄题清溪寺"}
