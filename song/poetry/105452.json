{"author":"岳珂","id":105452,"strains":["仄仄平平仄仄平，仄平平仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["锦帐星郎油壁车，紫微花下醉流霞。","箫鸾东引瞻风驭，池凤西游赋日华。","蓼岸半红秋渐老，柳堤仍绿约犹赊。","一尊更趁莱衣彩，河汉还乘八月槎。"],"title":"约客春波督参刘郎中方赴高紫微之集道间相值不容留戏赠二首  其二"}
