{"author":"苏颂","id":179196,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["铃合优闲斲句新，客亭传诵慰驰神。","诚知撷露敲冰陋，岂敌挥毫掞藻春。","固乏琼瑶酬错宝，多惭鱼目换骊珍。","近来闻道谈机迅，更恐难当彼上人。"],"title":"和王临谢寄蜀笺双井茶"}
