{"author":"王柏","id":123938,"strains":["○平平平仄仄仄，平平平仄平仄平。","○平仄仄仄仄仄，平平仄仄平○平。","○平平平平仄仄，平平○仄平平平。","仄仄平平○仄仄，仄平平仄平平平。","平平仄仄仄平仄，平平仄仄平○平。","仄仄仄平○仄仄，仄仄平仄平○○。","仄○平仄仄○仄，仄仄○平平仄平。","平平平仄仄平仄，仄仄仄仄平仄平。","仄平仄仄平仄○，平平仄仄平○平。","仄平仄仄平仄仄，仄平仄仄平平平。"],"paragraphs":["和平堂前列四皓，双松为主双桧宾。","深山大泽不肯住，鞭霆驾雨来重闉。","苍髯梳风音瑟瑟，霜皮凝雪冰粼粼。","静有精神观世变，悄无颜色阿緌绅。","朱幡皂盖几来去，丹楹藻棁方更新。","魏武子孙敦宿好，十八公子忻相亲。","世间灵物妙难测，一气长存天地仁。","巍巍堂下万休戚，左右冷眼时笑颦。","或然一念私欲胜，垂垂二老能相嗔。","起居出入知所敬，愿言共保千千春。"],"title":"赋双松堂"}
