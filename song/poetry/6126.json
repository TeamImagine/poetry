{"author":"林季仲","id":6126,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄仄平仄平平。","平仄仄平平仄仄，仄平平仄仄平平。"],"paragraphs":["新诗寄我五年前，读向寒窗倍黯然。","自古伊优多得志，如君疏直竟谁怜。","去凶何愧如行父，深诋那知中咸宣。","游世若为能远过，试收清泪问苍天。"],"title":"林楙南挽词"}
