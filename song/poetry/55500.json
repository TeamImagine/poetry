{"author":"朱熹","id":55500,"strains":["仄平仄平仄，○仄仄仄平。","仄仄仄平○，平平○仄平。","？平○○平，仄仄仄仄○。","平平仄仄仄，平仄平平平。","平平仄仄○，仄平仄平平。","仄仄平平仄，仄平平仄平。","仄仄平仄仄，平平平仄仄。","仄平仄平仄，仄仄平平仄。"],"paragraphs":["昔人读书地，町疃白鹿场。","世道有升降，兹焉更表章。","矧今中兴年，治具一以张。","弦歌独不嗣，山水无辉光。","荒榛适剪除，圣谟已汪洋。","亦有皇华使，肯来登此堂。","问俗良恳恻，怀贤增慨慷。","雅歌有余韵，绝学何能忘。"],"title":"奉同尤延之提举庐山杂咏十四篇 白鹿洞书院"}
