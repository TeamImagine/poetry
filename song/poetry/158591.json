{"author":"赵文","id":158591,"strains":["仄平平，平平仄。","平平仄仄平仄仄，平平仄仄平平仄。","平平仄仄仄仄平，仄平平仄仄仄平，平仄仄仄仄仄平。","仄平平，平○仄平平仄○。","平平仄仄仄？平，仄仄仄仄平○平，仄平仄仄仄仄平。","平仄平，○仄平。"],"paragraphs":["野鹰来，高台下。","天寒鸟死狐兔伏，枯梢啄雪何为者。","宜城有酒煦尔寒，格高鞲暖肉不干，终日臂尔夜宿安。","野鹰来，山中忍饥良独难。","天阴日落雪糢糊，有虎有虎雄当涂，两猿不饱睨我雏。","鹰不来，将奈何。"],"title":"野鹰来歌"}
