{"author":"刘敞","id":175477,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["主人朝隐望谁先，卜筑城南地复偏。","服食早知仁者寿，退休前惜大夫贤。","封千户比苍苍竹，亩一锺金上上田。","从此去天才尺五，几时鸡犬亦登仙。"],"title":"寄题黄州李史君韦杜山居"}
