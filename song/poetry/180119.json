{"author":"王安石","id":180119,"strains":["仄平仄仄平，仄仄平仄仄。","平平仄平仄，仄仄平○仄。","平平仄仄仄，仄仄仄仄仄。","仄仄仄仄平，平平仄平仄。","平平仄仄仄，平仄仄平仄。","平平仄平平，仄仄仄平仄。","平平仄仄仄，仄仄○平仄。","仄仄仄平平，平平仄平仄。"],"paragraphs":["夜云不见天，况乃星与月。","萧萧暗尘走，坎坎寒更发。","楼歌客尚饮，酩酊不畏雪。","巷哭复有人，邻风送幽咽。","纷然各所遇，悲喜孰优劣。","君方感庄周，浩荡摆羁绁。","归来亦置酒，玉指调弦拨。","独我坐无为，青灯对明灭。"],"title":"酬冲卿月晦夜有感"}
