{"author":"陈棣","id":19061,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["得得寻梅已觉迟，凭栏空赋惜花诗。","流传远信人千里，漏泄春工雪一枝。","照水丰容妃子浴，傍山瘦影伯夷饥。","最怜清绝牵情处，月落参横画角悲。"],"title":"次韵梅花四首  其一"}
