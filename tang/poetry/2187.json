{"author":"李嘉祐","id":2187,"strains":["仄仄○平仄，平平仄仄平。","平○平仄仄，平仄仄平平。","仄仄○平仄，平平仄仄平。","仄平○仄仄，○仄仄平平。","仄仄○平仄，平平仄仄平。","○平仄仄仄，仄仄仄平○。","仄仄平平仄，○平仄仄平。","平平仄仄仄，仄仄仄平平。"],"paragraphs":["意有空门乐，居无甲第奢。","经过容法侣，雕饰让侯家。","隐树重檐肃，开园一迳斜。","据梧听好鸟，行药寄名花。","梦蝶留清簟，垂貂坐绛纱。","当山不掩户，映日自倾茶。","雅望归安石，深知在叔牙。","还成吉甫颂，赠荅比瑶华。"],"title":"奉和杜相公长兴新宅即事呈元相公"}
