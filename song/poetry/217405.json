{"author":"张耒","id":217405,"strains":["○平仄平仄，仄仄平平平。","平平仄平平，仄仄仄○平。","平平仄仄仄，仄仄平仄○。","仄仄仄平平，仄平平仄平。","平仄平仄平，平平仄平平。","仄仄仄仄仄，仄平平仄平。","平仄平仄仄，仄平仄平平。","仄仄仄平仄，仄平平仄平。","平平仄仄○，平仄平仄平。","平仄平仄平，平平仄平○。","平仄仄仄平，平平仄平平。","平平仄平仄，仄仄○平平。","仄仄仄平平，平平仄○平。","仄仄平仄仄，仄平平○平。","仄仄仄平仄，平平仄平平。","仄○仄平平，仄仄平平平。","平仄平仄平，仄平仄平平。","平平仄仄○，平仄○平平。","平平仄平仄，仄平仄平平。","仄仄平仄平，平平仄平○。"],"paragraphs":["将军卷金甲，独卧嵩山阿。","千金买蛾眉，昼夜饮且歌。","时平武库锁，赂买戎狄和。","不复用英雄，惜哉双鬓皤。","延我寒夜欢，清尊不辞多。","壮气老未已，醉来须屡摩。","充国年七十，立功未蹉跎。","我欲劝公起，拂尘挥旧戈。","公言一世中，欢乐能几何。","安用身外名，功高竟消磨。","家住太室阳，开门对嵯峨。","嘉肴荐尊俎，有酒如江河。","度曲得新声，词成自吟哦。","乐此常不足，尚安知其他。","我愕不知答，高贤固殊科。","马援喜功名，旅死遭讥诃。","陶潜虽放情，但为硕人薖。","公于二者间，安处行逶迤。","寒厅有修竹，野泉涨微波。","不厌徒驭勤，高车幸来过。"],"title":"刘伯寿秘校"}
