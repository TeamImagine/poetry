{"author":"晁公溯","id":20923,"strains":["平仄仄仄仄，平平仄平○。","平仄仄仄平，仄仄仄仄平。","平仄仄仄平，○仄平○平。","仄仄平仄平，平仄平仄平。","○平仄仄平，仄仄仄○○。","仄平平○仄，仄仄平仄○。","仄仄平仄○，平仄平平平。","平仄平仄平，仄平平仄平。","○平？平仄，仄仄平平平。","平平仄○仄，仄仄平仄平。"],"paragraphs":["颜子在陋巷，端居亦何难。","家有郭外田，足以给一箪。","今我客四方，衣食于县官。","罢则无所归，奔走殊未安。","闻君筑室成，内热自长叹。","近村争相助，老幼常聚观。","斵者来运斤，圬者来持镘。","经始曾几时，烂然皆雘丹。","更须蓻嘉木，竹已青檀栾。","藩篱护封植，勿令牛鬭残。"],"title":"喜汤子才永丰筑室成"}
