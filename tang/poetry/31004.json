{"author":"罗隐","id":31004,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["临塘古庙一神仙，绣幌花容色俨然。","为逐朝云来此地，因随暮雨不归天。","眉分初月湖中鉴，香散余风竹上烟。","借问邑人沈水事，已经秦汉几千年。"],"title":"姥山"}
