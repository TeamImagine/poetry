{"author":"李咸用","id":29813,"strains":["仄仄平平平仄平，平平平仄仄平平。","平平仄仄仄平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄仄平平仄平。"],"paragraphs":["促杼声繁萤影多，江边秋兴独难过。","云遮月桂几枝恨，烟罩渔舟一曲歌。","难世斯人虽隐遁，明时公道复如何。","陶家壁上精灵物，风雨未来终是梭。"],"title":"宿渔家"}
