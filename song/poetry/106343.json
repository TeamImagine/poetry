{"author":"程公许","id":106343,"strains":["仄平平仄平，仄平仄仄○。","仄仄仄○仄，仄平仄平○。","仄○仄仄平，平仄仄仄平。","平仄平仄平，仄仄平仄平。","平仄仄仄仄，仄平仄○平。","仄仄平仄○，平仄平平○。","平平仄平仄，仄平仄平平。","仄仄仄平仄，仄仄平平○。","仄仄仄仄平，仄仄平仄平。","仄平仄平仄，仄仄平平平。","平仄仄仄仄，仄平仄仄平。","仄仄平仄仄，仄仄仄仄平。","仄平仄仄仄，平平平仄平。","平平仄平平，仄仄平○平。","仄平仄仄平，仄仄仄仄平。","仄仄平仄仄，○平仄平平。","平仄仄仄仄，仄平○平平。","仄仄平仄仄，○平仄平平。","仄仄仄仄仄，仄平仄○○。","仄○仄平仄，平仄平平平。","平仄仄仄仄，平仄仄仄平。","仄○仄平仄，平仄仄仄平。","平仄平○平，仄仄平仄平。","○○仄平仄，仄仄平平平。","仄仄○仄仄，平平仄仄平。","平仄仄平仄，仄仄平平平。","仄平仄平平，仄仄○仄○。","仄仄仄仄仄，仄仄平○平。","仄仄仄仄○，平平仄○仄。","仄仄仄平仄，平平平仄平。"],"paragraphs":["国家全盛时，幅员万里长。","委币到空谷，靡才不周行。","岂其贵自珍，而病匿弗彰。","南渡今百年，蜀远天一方。","彝典仅岁贡，几人与庭扬。","况复多沮挠，谁不甘摧藏。","戎轩起耆哲，礼罗极精详。","颖脱者家父，玉质而金相。","邂逅志念同，恻怛根本伤。","拔尤首推毂，有诏催严装。","吾党一吐气，汇征类破荒。","慨昔升璧水，沥血吁紫皇。","百壬眩缩颈，斯文弥耿光。","伦魁合骞飞，吏选何回翔。","孰知五色丝，未尽一皂囊。","杀气昏宇宙，洚流渺津梁。","何以却外侮，盍先正皇纲。","翕合贤德聚，更须股肱良。","寿脉庶可续，客邪不难防。","癙思耿宵寤，倾耳鸣朝阳。","名节勉自立，官职那得忙。","大难我同榜，诸老竞剡章。","渠岂州县材，籍甚英俊场。","相期上连璧，少待同飞航。","我自分敛退，为君喜激昂。","流目大江满，执手薰风凉。","岂无佩缤纷，奋起相颉颃。","世味竟落寞，暇日聊相羊。","友谊古所重，心知远难忘。","岁晚有良约，岷山瑶草芳。"],"title":"送本仲聘君分韵得良字"}
