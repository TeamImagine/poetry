{"author":"王洋","id":251623,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平平仄平。"],"paragraphs":["绛萼红腮带露肥，烧林长近禁烟期。","且容北郭通邻径，若比南枝较发迟。","曲水岸邉寻旧事，卖花担上拣繁枝。","香鞯一色垂杨路，何似吴王宫里时。"],"title":"观瑞香杏花二首 杏花"}
