{"author":"范成大","id":43913,"strains":["平仄平平仄仄平，平平仄仄仄平平。","仄平仄仄仄平仄，仄仄仄平平仄平。","仄仄仄仄平仄仄，平平平仄仄平平。","平平仄平平平仄，仄仄平平仄仄平。"],"paragraphs":["谈易翻经宰木春，三生犹自袅烟熏。","客尘长隔虎溪水，劫火不侵香谷云。","老矣懒供莲社课，归哉忺读草堂文。","山头一任天灯现，个事何曾落见闻。"],"title":"东林寺"}
