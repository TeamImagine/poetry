{"author":"苏轼","id":194324,"strains":["平平○平平，仄仄平平仄。","平平仄平仄，平仄仄平仄。","仄仄○仄仄，平仄仄仄仄。","平平仄○仄，仄仄平仄仄。","平平仄○仄，○仄○仄仄。","平平平平仄，平仄仄仄仄。"],"paragraphs":["前年过南京，麦老樱桃熟。","今来旧游处，樱麦半黄绿。","岁月如宿昔，人事几反复。","青衫老从事，坐稳生髀肉。","联翩阅三守，迎送如转毂。","归耕何时决，田舍我已卜。"],"title":"罢徐州往南京马上走笔寄子由五首  其四"}
