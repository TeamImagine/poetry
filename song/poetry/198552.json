{"author":"苏辙","id":198552,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["东风催趁百花新，不出门庭一老人。","天女要知摩诘病，银瓶满送洛阳春。","可怜最后开千叶，细数余芳尚一旬。","更待游人归去尽，试将童冠浴湖滨。"],"title":"谢人惠千叶牡丹"}
