{"author":"洪适","id":28102,"strains":["仄仄平平仄仄平，平平平仄仄平平。","平平仄仄仄平仄，平仄平平仄仄平。","仄平仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["独整陈编对北窗，烟云浑欲助凄凉。","庭前且使竹交翠，篱下从他菊自黄。","远官只今同旅泊，壮怀谁复问行藏。","携壶已失登临便，不待微吟恨夕阳。"],"title":"九日官舍种竹"}
