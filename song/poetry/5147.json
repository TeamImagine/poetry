{"author":"释正觉","id":5147,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄仄平平仄平。"],"paragraphs":["晓径风香雨阵红，凿崖棱石上梯空。","劝归鸟语春过半，投饭人家日正中。","山怪翠寒台对偶，溪能柔碧剡相通。","杨华便是浮萍草，踪迹又随流水东。"],"title":"早发宁海寿宁道中过奉化"}
