{"author":"吕陶","id":186366,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["平日阳和已浃民，浪驰幽迹绍芳尘。","芝兰秀品推前辈，桃李清阴及后人。","谆诲有闻知契厚，纵谈无间觉情亲。","去思从此凭何慰，待刻铭词上翠珉。"],"title":"送交代茹安礼二首  其一"}
