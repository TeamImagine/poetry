{"author":"姚勉","id":140804,"strains":["平平平平平仄平，平○仄仄○仄平。","平平仄仄仄平○，平仄平平○仄平。","仄○○仄平平平，平○仄仄平平平。","仄○仄仄仄仄仄，平平平平平○○。","平平仄仄仄仄仄，平仄平平仄○平。","仄仄平仄○仄○，仄仄仄仄○平平。","平平仄仄仄平仄，仄仄仄仄平仄○。","仄○仄仄○仄平，平仄仄仄○平○。","平仄仄仄○平○，仄仄仄仄平平平。"],"paragraphs":["吾兄梅花冰雪臞，胸中万卷行石渠。","同生丙子自兄行，才学推兄更有余。","月中折桂仍先余，兄骑快马余蟾蜍。","一行作尉表贰邑，春台春风宜吹嘘。","阿瞒彩棒谨勿设，民命今皆辙中鱼。","合得官职听自除，觅荐莫作迎逢谀。","寒斋话别酌霜月，祝子但此霜月如。","欲留不可空揽袪，兄出我处从今疏。","兄出我处从今疏，有便但寄箴规书。"],"title":"送漆文甫尉分宜"}
