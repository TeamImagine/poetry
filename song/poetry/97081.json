{"author":"陈宓","id":97081,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平平仄平。"],"paragraphs":["五月秧针尚未匀，忍看沟底欲生尘。","祷祈已久劳州邑，禳禬终当徇士民。","天道岂云难感格，人心无过定恭寅。","新诗见宠非吾事，霖雨须还岩筑人。"],"title":"和傅监仓祷雨"}
