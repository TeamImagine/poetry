{"author":"白居易","id":15983,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["辞君岁久见君初，白发惊嗟两有余。","容鬓别来今至此，心情料取合何如。","曾同曲水花亭醉，亦共华阳竹院居。","岂料天南相见夜，哀猿瘴雾宿匡庐。"],"title":"赠韦八"}
