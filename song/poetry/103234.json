{"author":"魏了翁","id":103234,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["科名宁较后先题，叹老嗟卑世所迷。","须识是闲天地似，要知立处圣贤齐。","人情一理涂涂附，古道千年印印泥。","属子随时崇令德，窗前红日未全西。"],"title":"和杨仲禹送史子修特奏赴吏部注阙"}
