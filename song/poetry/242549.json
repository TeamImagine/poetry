{"author":"李纲","id":242549,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["闽岭今冬雪再华，清寒芳润最宜茶。","泛瓯欲鬭千金价，著树先开六出花。","圭璧自须呈瑞质，旗枪未肯放灵芽。","传闻龙饼先春贡，已到钧天玉帝家。"],"title":"建溪再得雪乡人以为宜茶"}
