{"author":"毛滂","id":222581,"strains":["平平○○平仄仄，仄仄○平仄平仄。","仄平平仄平平平，仄仄○平平仄仄。","仄仄平平仄仄平，仄仄○仄仄仄平。","平平○仄平平仄，○○仄仄○平平。","仄仄平平平仄平，仄仄仄平平仄平。","平平平○平仄仄，仄○仄○平仄平。"],"paragraphs":["樵青煎茶青竹里，汝欲过门鹊先喜。","我家千里凌风驹，岂比虺隤鞭不起。","我亦西游倦始归，久阔相望老白眉。","归家且与阿戎语，长吟未觉长康痴。","雨急烟寒波渺茫，念汝束书辞故乡。","归时先驱烦蜀令，却过竹间寻漫郎。"],"title":"友龙侄来别留诗次韵"}
