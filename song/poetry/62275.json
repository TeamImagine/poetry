{"author":"虞俦","id":62275,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["鹡鸰原上思何穷，排遣新愁酒有功。","不见老松孤晚岁，忍看宿草又春风。","危亭徙倚前峰碧，归路迟回夕照红。","谁谓死生真永诀，会应相对梦魂中。"],"title":"和松老弟同上伯兄冢"}
