{"author":"吴则礼","id":223771,"strains":["仄仄平平仄仄平，平平平仄仄平平。","○平仄仄平仄仄，仄仄○平平仄○。","仄平平仄仄平仄，仄仄平平仄仄平。","○仄平平仄仄仄，○平仄仄平平平。"],"paragraphs":["永夏追凉得午阴，扶藜仍有小丛林。","应怜老子腰脚健，可是禅房花木深。","卷帘高竹与佳色，隐几黄鹂供好音。","更遣惊人十様锦，并浇宿昔江湖心。"],"title":"同王子和过张氏小园"}
