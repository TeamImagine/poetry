{"author":"李白","id":56228,"strains":["仄平平仄仄平平，仄仄平○平仄平。","平平平仄平平仄，仄仄○○平仄平。","○平仄仄平平仄，仄仄○○仄仄平。","仄平平平平仄仄，○平仄仄仄平平。"],"paragraphs":["凤凰台上凤凰游，凤去台空江自流。","吴宫花草埋幽径，晋代衣冠成古丘。","三山半落青天外，二水中分白鹭洲。","总为浮云能蔽日，长安不见使人愁。"],"title":"登金陵凤凰台"}
