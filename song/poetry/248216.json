{"author":"赵鼎","id":248216,"strains":["平仄仄○仄，仄仄平仄○。","仄仄平仄仄，仄平仄平平。","平仄○○平，仄平仄平○。","仄平仄平仄，平平平仄平。","仄仄仄仄平，仄平仄平平。","仄仄仄仄仄，仄仄平仄平。","○仄平仄平，仄平仄仄平。","○平平仄平，仄仄平平平。","仄仄仄仄仄，平仄仄平平。","平平仄平仄，仄仄平平平。","平平仄平平，仄仄○平平。","仄仄平○仄，平平平仄平。","平平仄○仄，仄仄平平平。","仄平仄平仄，仄仄平○○。","仄仄仄仄平，仄仄平仄平。","仄仄仄○仄，平○仄平平。","仄平○仄仄，○仄仄仄平。"],"paragraphs":["山水莽回互，转眄图画间。","念此清绝地，昔人所盘旋。","舟子相叹嗟，示余子陵滩。","有台出山半，藤萝蒙藓斑。","缅想建武功，用人及茅菅。","躐取汝颍士，列宿枢极环。","中有贫贱交，客星犯帝关。","其能荣辱之，但及平生懽。","志愿乃有在，归欤一渔竿。","高风邈千载，独立谁跻攀。","山僧本何知，结屋临清湾。","笑谓舟中客，何为争崄艰。","权门有遗啄，造请无寒暄。","嗫嚅到童仆，俛仰惭衣冠。","所得谅几何，赩汗流面颜。","偃鼠不过饱，鹪鹩亦求安。","子能了此义，分子一席闲。"],"title":"过子陵滩题僧舍壁"}
