{"author":"刘挚","id":187228,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["变化洪纤付一陶，中楹瞻望赭纱袍。","有才元子名为污，失意刘蕡策自高。","青史异时观壮士，黄衣何日调南曹。","居闲更觉新诗好，词力还堪仆命骚。"],"title":"次韵余翼赠陈长史绘"}
