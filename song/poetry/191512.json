{"author":"冯山","id":191512,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["莫逆真心际混茫，岂将生死系存亡。","已骖云雾朝丹阙，犹蜕衣冠寄异乡。","姓氏不传灵秘录，精神长在发圆光。","洪肩丘袂攀无及，分向尘中到老忙。"],"title":"兴州坐卧二仙"}
