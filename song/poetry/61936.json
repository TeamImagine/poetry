{"author":"虞俦","id":61936,"strains":["平仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["乾道年中再讲和，当时议者厌干戈。","长淮不管蛟龙怒，巨舰宁容鹅鹳过。","岁晚民方愁道路，天寒我亦困风波。","中流击楫非无志，时运相违奈若何。"],"title":"初八日早出洪泽闸泛淮"}
