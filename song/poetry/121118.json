{"author":"白玉蟾","id":121118,"strains":["平仄平平仄仄平，平平仄仄仄平平。","仄平仄仄仄平仄，平仄仄平平仄平。","仄仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["生死轮回第几番，尘尘劫劫不曾闲。","一潭湛绿是非海，千尺粉青人我山。","性地灵苗思水国，心天明月掩云关。","衣中珠子无寻处，今且随邪炼大还。"],"title":"呈万庵十章 归山"}
