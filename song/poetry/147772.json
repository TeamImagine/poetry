{"author":"方回","id":147772,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["拥书终日汗如浆，试上崔嵬觅晚凉。","忽喜孤烟支拄杖，偶逢平石寘绳床。","十年世事头须白，六月江城草树苍。","莫尽山颠且山半，待携诗友共清觞。"],"title":"登秀山至半而还有怀宾旸"}
