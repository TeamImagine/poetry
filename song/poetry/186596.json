{"author":"杨杰","id":186596,"strains":["仄平平仄仄仄平，仄仄平仄○平平。","仄平仄仄平平平，仄平平平仄仄平。","仄平仄仄仄平仄，仄仄仄平平仄平。","仄平平仄平平仄，仄仄仄平仄平仄。","仄平仄仄仄仄平，仄仄平平平仄平。","仄○○仄平平仄，平仄平平仄平仄。","仄○仄平平仄○，平平平○平平仄。","平平仄仄仄仄平，仄仄平平平仄仄。","仄仄平平仄仄平，仄平○仄○平仄。","平平仄仄仄平平，平仄仄平平？仄。","仄平平仄平平仄，平平平平仄平仄。","仄仄仄仄○仄平，平仄平平平仄仄。"],"paragraphs":["惠州风土隔世埃，使我南望长徘徊。","昔年霹雳轰蓬莱，六鳌踉跄海面开。","一峰崪屼九霄落，万里怒涛推拥来。","至今浮在罗山畔，玉阁石梁插天半。","世人可见莫可登，雪栈云梯知几层。","近闻更有丰湖好，环匝亭台映洲岛。","野叟忘机鸥鹭闲，寒潭无浪蛟龙老。","云归洞府月满湾，客卷纶车鱼在藻。","白玉抽苗万盖圆，翠光期压王孙草。","天髙日暖荔枝香，风撼一川红玛瑙。","主人丹鼎飞金虎，丰湖无根岂能住。","一日地轴如走丸，随逐浮山还旧处。"],"title":"丰湖歌"}
