{"author":"洪咨夔","id":99811,"strains":["平仄平平仄仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["江北江南雪意催，半酣椎鼓起征桅。","锐从猿鹤归休去，刚被功名引调来。","破虏檄传淝水定，屯田疏上皖陂开。","笔端矍铄精神在，莫只清吟伴老槐。"],"title":"送郎丞之桐城"}
