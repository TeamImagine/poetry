{"author":"陆游","id":36429,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["残暑偏能著此翁，吹襟剩喜得西风。","露滋小径兰苕冷，月射高梁燕戸空。","衰病呻吟真一洗，醉歌跌宕与谁同。","从今日日增幽兴，水际先丹数叶枫。"],"title":"秋思六首  其三"}
