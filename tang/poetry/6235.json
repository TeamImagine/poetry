{"author":"窦常","id":6235,"strains":["仄平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["永安宫外有祠堂，鱼水恩深祚不长。","角立一方初退舍，拟称三汉更图王。","人同过隟无留影，石在穷沙尚启行。","归蜀降吴竟何事，为陵为谷共苍苍。"],"title":"谒诸葛武侯庙"}
