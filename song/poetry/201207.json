{"author":"郑侠","id":201207,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["惠兹政化及民功，内外声称有古风。","五岭山川情正黮，七闽桃李意先通。","大明继照天衢辟，重德还朝众愿同。","早晚皇穹顺舆议，老人星在玉堂中。"],"title":"仲常龙图自广中移帅闽  其二"}
