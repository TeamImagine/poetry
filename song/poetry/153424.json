{"author":"刘辰翁","id":153424,"strains":["仄○○仄仄，平仄仄平平。","仄仄平平仄，平○仄仄平。","平平平○仄，仄仄仄平○。","仄仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。"],"paragraphs":["绿沈空院雨，依约旧谁家。","已废惟芳草，尤深是落花。","阴阴迷燕垒，籍籍失蜂衙。","数点埋香玉，千枝委雪沙。","楼残金谷障，路合玉钩斜。","唤醒弓弯舞，天风即海涯。"],"title":"春景 空院落花深"}
