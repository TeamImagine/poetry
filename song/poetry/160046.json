{"author":"林景熙","id":160046,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["英雄盖世竟何为，故里凄凉越水涯。","百二势倾争逐鹿，八千兵散独乘骓。","计疏白璧孤臣去，泪落乌江后骑追。","遗庙荒林人酹酒，至今春草舞虞姬。"],"title":"项羽里"}
