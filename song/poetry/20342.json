{"author":"李石","id":20342,"strains":["平平仄○平○平，○仄仄仄仄仄平。","仄仄仄仄仄平仄，仄仄仄○○平平。","仄平仄仄仄○仄，仄仄平仄平平平。","仄○仄平仄仄仄，仄平仄仄平平○。","仄○仄仄仄平仄，仄仄平仄平平平。","仄平仄平仄○仄，仄平仄仄平平平。","仄平○仄仄○仄，仄仄仄仄平平○。","平平仄仄仄平仄，仄仄平仄平平平。","仄平仄仄仄仄○，仄仄仄仄平平平。"],"paragraphs":["人言鼻听无如龙，听不以耳乃反聋。","未若水母本无目，隔水响应相鸣雄。","我持此理问张瞍，废目任耳偏能聪。","忍闻此声亦愦愦，俗嚣政在群鸣中。","枉将蚁动作牛鬭，妄遣蚊聚成雷公。","昔人乐归瞽其职，五音六律诗人蒙。","我琴三尺玉横膝，欲广舜孝歌时雍。","游鱼舞兽解人意，此意忧乐斯民同。","瞍乎洗耳试一听，莫似北客歌南风。"],"title":"赠张听声"}
