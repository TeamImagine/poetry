{"author":"苏辙","id":198656,"strains":["仄仄仄○平，平平○仄平。","仄平平仄仄，仄仄○平平。","平仄平平仄，平平仄仄平。","平平仄仄仄，平仄仄平○。","○仄平平仄，平平仄仄平。","○平仄○仄，仄仄仄○平。"],"paragraphs":["有客倦长安，秋风正飒然。","九衢飞乱叶，八水凝寒烟。","摇落南山见，凄凉陋巷偏。","名园失绿暗，清渭泛红鲜。","衣信催烦杵，狼烽报极边。","长江苦吟处，日暮想横鞭。"],"title":"落叶满长安分题"}
