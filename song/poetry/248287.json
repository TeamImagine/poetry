{"author":"赵鼎","id":248287,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。","平平仄仄平平仄，平仄平平仄仄平。"],"paragraphs":["傅粉生香作意开，柔情似欲挽人回。","犹怜行役匆匆去，不是寻芳得得来。","姑射山头若冰雪，谢家林下绝尘埃。","空江月落东风冷，谁并孤舟一笛哀。"],"title":"定海路中观梅"}
