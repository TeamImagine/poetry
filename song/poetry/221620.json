{"author":"释智圆","id":221620,"strains":["平平○仄仄，平平平平平。","仄平仄平平，仄仄平○平。","仄仄仄平仄，平平平仄平。","仄仄仄平○，仄仄平仄平。","平○平平平，平仄○平平。","平仄仄平仄，仄仄平平平。","○平平仄平，○仄平○平。","平平仄仄仄，平平平仄平。"],"paragraphs":["今春闻落第，为君心凄然。","束书独南还，愤气胸间阗。","迹寄浙河旁，家延南海边。","遘疾既弥留，一命成弃捐。","囊中无余金，零落空文编。","龟鹤本微类，享寿皆千年。","如何君子儒，三十归重泉。","天高不可问，为君强问天。"],"title":"哭叶授"}
