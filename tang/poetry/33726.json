{"author":"黄滔","id":33726,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["灞陵桥外驻征辕，此一分飞十六年。","豸角戴时垂素发，鸡香含处隔青天。","绮园难贮林栖意，班马须持笔削权。","可忘自初相识地，秋风明月客鄜延。"],"title":"遇罗员外衮"}
