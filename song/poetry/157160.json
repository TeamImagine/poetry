{"author":"陈襄","id":157160,"strains":["平○仄平平，仄平仄仄仄。","仄平仄仄平，仄仄仄平平。","平平平仄平，平仄仄仄仄。","仄平仄平仄，仄仄仄平仄。","平平平平仄，平仄平仄仄。","仄仄仄仄平，仄仄仄仄仄。","平平仄仄○，仄仄平○○。","仄仄仄仄仄，平仄仄○仄。","平平仄仄平，平○仄平○。","平仄？仄仄，仄仄平仄○。","仄平平平平，仄仄平仄○。","仄仄仄平仄，○平仄○仄。","平○仄平仄，仄仄仄○仄。","平仄仄仄平，○平平平仄。","仄仄平平仄，平仄仄平○。","平平仄平平，平仄平仄○。","仄仄仄平仄，平仄平仄仄。","仄仄仄仄仄，仄仄仄平仄。","平平仄平平，仄仄仄平○。","仄○平○仄，平平仄平平。","平○仄仄仄，仄仄仄平仄。","仄仄平仄仄，平仄仄平○。","仄平仄仄○，仄仄平平仄。","仄仄仄平平，平平平仄仄。"],"paragraphs":["朝廷厌烦苛，往还按察诏。","四方小大官，政恶日无谯。","悲哉穷远民，天耳不可嘂。","讼争细毛髪，吏议举烽爝。","追胥烦闾里，符牒纷以炤。","利手肆拂撄，百巧凿孔窍。","齐氓一扰攘，沸若烹鲜铫。","上下漫不省，鳏寡日相吊。","咨嗟梦得材，连蹇十铨调。","今复欎不施，一尉滨海峤。","蠢兹尤溪民，习俗攻险僄。","尺表易为直，长戈固难掉。","吾闻政无小，媺恶出号召。","虽尔主盗官，操权宁非要。","近岁民艰食，群小屡轩趒。","挥刀力诛锄，加以原火燎。","政令务宽简，威肃宜震曜。","武事戒不习，贱策贵前料。","山林剔逋逃，道路剪攻剽。","食禁宁疏网，私兵勿容鞘。","尝闻伍保法，慎置理宜妙。","法至奸可革，无事省巡徼。","勿嗟厥位淹，十室聊歌笑。","往矣有吾民，疮痍方尔疗。"],"title":"送李惟肖尉尤溪"}
