{"author":"陆游","id":36895,"strains":["仄平仄仄平仄仄，平仄仄平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["泽居路绝人不到，晨起忽传双鲤鱼。","储泪一升悲世事，减愁三尺看君书。","龙墀对策言伤直，山邑迎亲计未疏。","老病闭门谁省录，因风时肯问何如。"],"title":"得赵若川书因寄"}
