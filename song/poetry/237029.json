{"author":"韩驹","id":237029,"strains":["仄平平平仄仄仄，仄平仄仄○平仄。","○平仄仄平仄平，仄仄○平仄平仄。","仄平○仄仄平平，仄平仄仄○仄仄。","仄平仄仄仄仄平，平仄平○平仄仄。","平平仄平平仄平，仄平平仄平平仄。","平平仄仄平仄平，仄仄平平仄平仄。","平平仄平仄仄○，仄仄平仄平平仄。","平平仄○平平平，仄仄平平仄仄仄。","平平仄○平仄平，平平仄仄平仄仄。","平○仄仄仄平平，仄仄？平平仄仄。","平平平平仄仄平，平平仄○仄仄仄。","仄平仄仄仄仄○，仄仄平平仄平仄。","平平仄仄○仄平，仄仄平○仄平仄。","平○平仄平仄○，仄仄仄平平仄仄。","仄仄○仄平平平，仄平平仄○平仄。","仄平仄仄仄仄平，仄仄平○仄平仄。","平平仄仄平仄平，仄仄平平仄平仄。","仄平平平仄○仄，仄仄平平仄平仄。"],"paragraphs":["去年夷门十月雪，九衢日昃行人绝。","骑驴兀兀无所之，破袖迎风手龟裂。","度桥并堑得君家，入门脱帽犹凛冽。","急燃湿束暖我寒，徐出清酤宁我渴。","君家自无儋石储，蟹黄熊白能俱设。","平生见酒唇不濡，是夕连觥耳方热。","群奴夜僵唤不闻，我亦鼾鼻眠东阁。","明朝起过城南翁，尚记新声一笑发。","东归每叹怀抱真，西来又喜颜色接。","方将慷慨豁心胸，未用峥嵘惊歳月。","城南诗翁况远来，门前雪泥又活活。","岂知万事不可期，却树吴樯背城阙。","人生动若参与商，咫尺无论限秦粤。","君闻吾语虽少留，但恐一欢成电掣。","念昔相见无他娱，诵诗征事相夸捷。","气凌俗子旁若无，偶坐时闻窃嚅嗫。","扵今落落谁汝怜，老屋陈编自怡悦。","寄言诗翁傥留滞，岁晚勤迂故人辙。"],"title":"至国门闻苏文饶将出都戏赠长句兼简其兄世美"}
