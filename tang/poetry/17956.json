{"author":"牟融","id":17956,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["林间曲径掩衡茅，遶屋青青翡翠梢。","一枕秋声鸾舞月，半窗云影鹤归巢。","曾闻贾谊陈奇策，肯学杨雄赋解嘲。","我有清风高节在，知君不负岁寒交。"],"title":"题赵支"}
