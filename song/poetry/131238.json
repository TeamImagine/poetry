{"author":"刘鉴","id":131238,"strains":["平平○仄平平仄，仄平仄仄平平仄。","○平仄仄仄平平，平仄平平仄平仄。","平平平仄平仄平，平仄仄仄平平平。","仄仄仄仄平平平，仄平平平平仄平。"],"paragraphs":["西风吹我登黄鹤，白云半在阑干角。","题诗不见旧时人，惟见青山俯城郭。","萋萋芳草鹦鹉洲，江水衮衮来无休。","岁月俯仰成春秋，古人今人无限愁。"],"title":"登黄鹤楼"}
