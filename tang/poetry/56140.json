{"author":"李白","id":56140,"strains":["仄仄平平仄，平平平仄平。","平平平平仄，平○平仄平。","仄仄仄○平，○平仄仄平。","仄仄平平平，仄仄仄仄平。","仄仄仄仄仄，平仄○仄平。","仄仄仄仄平，平平仄○平。","仄○仄仄仄，平平仄平平。","仄仄平平平，仄平仄平平。","仄仄平仄仄，仄平平仄平。","仄仄仄仄平，○平仄○○。","仄平仄平仄，○仄平仄平。","○仄平仄仄，平仄平平○。","平平仄○平，平仄仄平平。","仄仄仄仄仄，仄仄平平平。","仄平○平仄，○仄仄○平。"],"paragraphs":["昨玩西城月，青天垂玉钩。","朝沽金陵酒，歌吹孙楚楼。","忽忆绣衣人，乘船往石头。","草裹乌纱巾，倒被紫绮裘。","两岸拍手笑，疑是王子猷。","酒客十数公，崩腾醉中流。","谑浪櫂海客，喧呼傲阳侯。","半道逢吴姬，卷帘出揶揄。","我忆君到此，不知狂与羞。","一月一见君，三杯便回桡。","舍舟共连袂，行上南渡桥。","兴发歌绿水，秦客为之摇。","鸡鸣复相招，清宴逸云霄。","赠我数百字，字字凌风飙。","系之衣裘上，相忆每长谣。"],"title":"玩月金陵城西孙楚酒楼达曙歌吹日晚乘醉著紫绮裘乌纱巾与酒客数人櫂歌秦淮往石头访崔四侍御"}
