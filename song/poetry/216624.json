{"author":"张耒","id":216624,"strains":["仄平平仄仄平平，平仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["几年林下远埃尘，儒雅风流谁与邻。","笔尾病来犹壮健，诗情老去更清新。","幽斋昔日琴书换，新冢东风草木春。","怀想只疑高兴在，一吟遗句泪沾巾。"],"title":"挽李少卿"}
