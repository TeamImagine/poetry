{"author":"韦应物","id":56715,"strains":["仄平仄○仄，平仄平仄○。","平平仄平仄，○仄仄平平。","平平平平平，仄仄平仄平。","仄平平仄仄，仄仄平仄平。","平○仄平平，仄仄○仄平。","平平平仄仄，仄仄仄平平。","平平仄平仄，平仄○平平。"],"paragraphs":["少年一相见，飞辔河洛间。","欢游不知罢，中路忽言还。","泠泠鹍弦哀，悄悄冬夜闲。","丈夫虽耿介，远别多苦颜。","君行拜高堂，速驾难久攀。","鸡鸣俦侣发，朔雪满河关。","须臾在今夕，樽酌且循环。"],"title":"送郑长源"}
