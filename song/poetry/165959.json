{"author":"陆文圭","id":165959,"strains":["平仄仄仄仄，平平仄仄平。","平平仄仄仄，仄仄平平平。","平仄○平平，仄仄仄平○。","仄○平○仄，仄仄仄仄平。","仄仄仄○平，仄仄平平平。","平平○仄仄，仄仄仄平○。","仄仄平平仄，平平仄仄平。","平平平仄仄，仄仄仄平平。","仄仄平平仄，○○仄仄平。","平平○仄仄，仄仄仄平平。"],"paragraphs":["江水日以远，山花日又新。","先吾不复少，后我皆成人。","之子如良金，出矿以精纯。","又如山中木，始遇雪发春。","送子启长途，跋子升华津。","青云题柱客，白髪倚闾亲。","有志皆腾逸，非才独隠沦。","山林双鬓古，井臼一生贫。","宇宙无穷事，行藏各自身。","因风传短句，望月吊词臣。"],"title":"送焦君实之采石学官"}
