{"author":"沈与求","id":250354,"strains":["平平平仄平平仄，仄仄平平平仄仄。","仄仄平平仄仄平，平平仄仄仄仄仄。","平平仄仄仄平平，仄仄仄平平仄平。","平平○仄平仄仄，平平平平仄仄平。","仄仄平平○仄仄，仄仄平平平仄仄。","平平仄仄仄平平，平仄仄平平仄仄。","仄仄平平○仄平，仄平平仄仄平平。","平平仄平平仄仄，仄仄平平平仄仄。"],"paragraphs":["君侯胸次多筹策，岁晚翻为江海客。","小隐方营一把茅，幽寻定费几两屐。","公心落月印寒潭，出济巨川归筑岩。","追还正始游戏事，聊为风骚作指南。","我有幽忧如酒癖，起诵君诗春寂历。","天公下取气凌云，神物护持光满室。","老矣怀归葑上村，倚公佳句谱桐孙。","须公拯危纾旰食，快写车攻刊乐石。"],"title":"次韵葛鲁卿送示近作一通二首  其二"}
