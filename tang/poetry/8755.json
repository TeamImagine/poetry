{"author":"郑审","id":8755,"strains":["仄仄平平仄，平平仄仄平。","仄○平仄仄，平仄仄平○。","仄仄平平仄，平平仄仄平。","仄平○仄仄，○仄仄平平。","平仄平○仄，平平仄仄平。","仄平○仄仄，平仄仄平○。","仄仄平平仄，○○仄○平。","平○仄平仄，平○仄平平。"],"paragraphs":["圣德周天壤，韶华满帝畿。","九重承涣汗，千里树芳菲。","陕塞余阴薄，关河旧色微。","发生和气动，封植众心归。","春露条应弱，秋霜果定肥。","影移行子盖，香扑使臣衣。","入迳迷驰道，分行接禁闱。","何当扈仙跸，攀折奉恩辉。"],"title":"奉使巡检两京路种果树事毕入秦因咏"}
