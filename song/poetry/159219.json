{"author":"连文凤","id":159219,"strains":["平平平仄平仄○，平平仄仄○平平。","仄仄平仄平仄仄，平平平仄平平平。","平平○平仄平仄，仄仄仄平平仄仄。","？平仄仄平○平，仄仄平平平仄仄。","仄仄平平仄平平，仄平平仄平仄平。","平平仄平仄○仄，平平仄仄平○平。","平仄仄平仄平仄，平仄平平仄平仄。","平平平仄仄平平，仄仄仄平平仄仄。","平○仄仄仄仄平，○平平仄平仄平。","仄平仄仄仄平仄，仄平仄仄○平○。","仄仄平平仄平仄，仄仄平平平仄仄。","仄平平仄○仄平，仄平仄仄仄平仄。","○平仄仄平平平，平平仄仄平仄○。","平平平仄仄平仄，平仄仄仄平平平。","平平仄仄平仄仄，仄仄○平平仄仄。","平仄平平平仄平，仄仄平平○○仄。","○平平平平仄平，○平仄仄平平平。","仄仄仄平平仄仄，仄平仄仄平平平。"],"paragraphs":["吁嗟天地何梦中，魈魌日夜嘘寒风。","万物元气销铄尽，文章千古无时穷。","先生驱文挟风雨，笔势不停心自语。","頖池水暖芹正香，物换星移时不鲁。","昔鲁东门已无人，况今门外车马尘。","飞尘著天黑如漆，灵光一点争嶙峋。","新进少年竞浮靡，妆点春妍学桃李。","贞元朝士已无多，不识伯淳堪愧死。","江空岁晚雪满天，钱塘风景经几年。","片言只字落人世，至今识者犹能传。","愧乏新诗送盘谷，恨别情多歌不足。","语言憔悴更可怜，故都写作断肠曲。","潸然老泪愁天津，铜驼巷陌荆棘深。","吴云江树黯无色，千里共此凄凉心。","昌黎博士头已白，籍湜当年门下客。","俱是乾坤无用人，一见新诗重相忆。","噫嘻斋前烟雨凄，横江老鹤今来归。","我欲附之翎翅短，此情寄与东风飞。"],"title":"寄庐陵刘国博会孟先辈"}
