{"author":"苏轼","id":195688,"strains":["仄仄○仄平，○平仄平仄。","平平仄平仄，仄仄平仄仄。","仄平○平仄，仄仄平平仄。","○○○平平，仄○仄平仄。"],"paragraphs":["寂寞王子猷，回船剡溪路。","超遥戴安道，雪夕谁与度。","倒披王恭氅，半掩袁安户。","应调折弦琴，自和撚须句。"],"title":"梅圣俞之客欧阳晦夫使工画茅庵己居其中一琴横床而已曹子方作诗四韵仆和之云"}
