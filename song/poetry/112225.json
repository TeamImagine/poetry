{"author":"田锡","id":112225,"strains":["平平平仄仄平平，仄平平仄仄○○。","○平仄仄仄平仄，仄仄仄平○仄平。","仄平仄平○仄仄，平平仄仄平平仄。","平平平仄仄平平，平仄平平仄仄平。","○平仄仄仄仄仄，平仄仄平平○平。","仄平○仄平平仄，平仄仄平平仄仄。","平平平仄仄平平，平平仄仄平仄平。","平平仄平平○仄，仄仄仄平平仄○。","仄仄平平仄平仄，仄平仄仄平平仄。","仄仄○平仄平平，○平平仄仄平平。","平平平仄仄○仄，仄仄平平○仄平。","平仄○平仄○仄，平○仄仄仄平仄。","仄仄仄平○仄平，平平仄平○仄平。","平仄平○仄平仄，平○仄○仄平平。","平仄平平仄○仄，仄仄平平仄平仄。","仄仄平○仄仄平，平仄仄平平仄仄。","仄仄平平仄仄平，仄平平仄平仄平。","平平仄仄○○仄，仄仄平平仄仄平。"],"paragraphs":["逢君南浦落花时，送君南浦草离离。","离魂自与白云断，两桨去时乘夕晖。","昔时汉家称八使，登车便有澄清意。","吾皇宵旰念黎民，歌咏皇华遣使臣。","昭文馆殿选学士，巡抚使名名号新。","二人分得淮南道，人自日边来既早。","敷宣朝旨达君恩，淮阳父老私有言。","言逢太平歌且舞，利病达聪皆悉闻。","我昔南宫与西掖，后来谪宦为迁客。","庆泽量移往单州，长淮涂次泊孤舟。","昌黎工部未相识，一见怡然如旧游。","诗酒论交各相许，何如李白杜工部。","海上往来将月余，烟波寄诗兼寄书。","书里情深若江汉，诗中意重若琼琚。","今说归京忍轻别，别夜波光荡明月。","若到朝廷话鄙夫，为说子牟心恋阙。","阙下交游忆者谁，翰林苏毕韩损之。","凭君与达相思意，梦向金銮款北扉。"],"title":"送韩援赴阙"}
