{"author":"何梦桂","id":151564,"strains":["仄平仄仄仄，仄仄平平平。","仄平平仄仄，平仄仄仄平。","平平仄仄仄，仄平○仄○。","仄平平○平，仄仄仄仄平。","仄仄仄仄平，仄仄○平平。","仄平仄平平，平仄○平平。","平○仄平仄，仄仄平平平。"],"paragraphs":["白云古树杪，下有山人家。","与君曾读易，探索入圣涯。","盘桓坐白石，汲泉烧鼎茶。","至今山中儿，羡我两客嘉。","客去不复来，屋上凝朝霞。","有时抚孤琴，猿鹤听无哗。","何当赋招隠，共驾青牛车。"],"title":"和徐榷院唐佐见寄七首  其二"}
