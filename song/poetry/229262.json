{"author":"释德洪","id":229262,"strains":["平平仄仄仄仄仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["今年十月十六日，老汉行藏世不知。","石女梦中无死地，空花落后记生时。","无声三昧重闻举，入骨风流说向谁。","妙叶当机休拟议，电光翻影不容追。"],"title":"云庵生辰十一首  其一"}
