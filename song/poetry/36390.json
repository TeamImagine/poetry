{"author":"陆游","id":36390,"strains":["仄仄平平平仄仄，平平仄仄仄平平。","平平平仄仄平仄，平仄仄平平仄平。","仄平仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["小岭西南烟水间，颇闻有地百弓寛。","谁其云者两黄鹄，何以报之双玉盘。","竹坞未昏先晻暧，莲汀当暑亦清寒。","一庵何日从吾好，会约高人共倚阑。"],"title":"自东泾度小岭闻有地可卜庵喜而有赋"}
