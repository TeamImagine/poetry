{"author":"范成大","id":42889,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄仄平仄仄仄，仄平仄仄仄平平。"],"paragraphs":["生憎行路与心违，又逐孤帆擘浪飞。","吴岫涌云穿望眼，楚江浮月冷征衣。","长歌悲似垂垂泪，短梦纷如草草归。","若有一廛供闭户，肯将篾舫换柴扉。"],"title":"南徐道中"}
