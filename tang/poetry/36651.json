{"author":"陈陶","id":36651,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["世禄三朝压凤池，杜陵公子汉庭知。","雷封始贺堂溪剑，花府寻邀玉树枝。","几日坐谈诛叛逆，列城归美见歌诗。","从军莫厌千场醉，即是金銮宠命时。"],"title":"赠江南李偕副使"}
