{"author":"徐夤","id":33887,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["绿树多和雪霰栽，长安一别十年来。","王侯买得价偏重，桃李落残花始开。","宋玉邻边腮正嫩，文君机上锦初裁。","沧洲春暮空肠断，画看犹将劝酒杯。"],"title":"忆牡丹"}
