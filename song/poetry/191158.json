{"author":"韦骧","id":191158,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，平仄平平平仄平。"],"paragraphs":["熙载功成鬓未华，蕃宣屡易见褒嘉。","凤池旧别经年久，鹤驭新乘去路赊。","哀挽声凄霜月冷，铭旌影转晓风斜。","故山归葬依先垅，千古悠悠贤世家。"],"title":"张大资挽词  其二"}
