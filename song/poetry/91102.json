{"author":"释居简","id":91102,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["小桥南北尽僧居，仿佛天花傍镜湖。","支遁厩中多养骏，丈人屋上试占乌。","轩窗面面云痕湿，楼观层层水影孤。","惆怅门前一抔土，倩谁封殖戒樵苏。"],"title":"圆明后葬者居祖塔前属寺僧树表以识之"}
