{"author":"晁补之","id":214502,"strains":["平平仄平平仄仄，仄仄平平平仄仄。","仄仄平平仄仄平，仄平平仄平平仄。","仄平○仄平仄○，仄平平仄仄平○。","○平平仄仄○仄，仄仄○平平仄平。","仄仄平平仄○仄，仄平仄仄○平平。","平平仄仄仄○仄，仄平平○平平平。","○平仄仄仄平○，仄平○仄仄平平。","仄平仄仄平平仄，仄仄仄○○平平。","平平平仄仄仄仄，仄仄平仄平○平。","仄○平仄仄平平，平平仄仄仄平平。","平平仄仄平仄仄，仄仄○平平平平。","仄仄○平平仄仄，仄仄平平仄平仄。","仄仄平平仄仄仄，平平平仄○○仄。","仄仄○平仄仄平，平仄平平平仄仄。"],"paragraphs":["春塍雪消龟兆坼，冻柳冰蒲俱好色。","走马城东眼乍惊，可怜前日非今日。","结交从古天地间，百年谁见一人闲。","王城尘土化衣袷，五鼓驱车休夜阑。","况我崎岖二三子，圣恩释累从瓯蛮。","雄豪久铩酒量窄，耎懦新长诗辞悭。","王孙物外有高兴，数携王赵两红颜。","上书自去千牛卫，挂席欲过三神山。","灰余方烈灶下响，雾廓初见岩中斑。","醉吟谁共可怜春，江南太守旧诗人。","赓酬不减笙磬答，秀发更为烟霞新。","万卷藏书韦杜曲，忆子陈诗一言足。","得意鲈鱼故未餍，多情桃叶应相逐。","努力闲平盛世名，归及春风双鬓绿。"],"title":"次韵和赵令佥防御春日感怀"}
