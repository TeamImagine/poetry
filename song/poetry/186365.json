{"author":"吕陶","id":186365,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平平仄仄平仄，仄仄仄平平仄平。"],"paragraphs":["三月山城送客时，山头芳草又离离。","红尘道路今犹古，清酒樽罍乐胜悲。","乡外忽摇怀远意，坐中聊赋惜春诗。","洛阳风景别来久，应属少年游侠儿。"],"title":"次韵送人有感"}
