{"author":"钱起","id":4168,"strains":["仄仄平仄仄，平平平仄平。","仄○仄平仄，○仄仄平平。","仄平○仄仄，平平平仄平。","仄平仄平仄，仄仄仄平平。","平仄仄平仄，○平仄仄平。","平平平仄仄，仄仄仄平平。","仄仄仄平仄，仄平仄仄平。","仄仄平平仄，仄仄仄平平。","？仄仄○仄，平平平仄平。","仄仄平平仄，仄○平平○。","仄仄平平仄，平平仄仄平。"],"paragraphs":["自乐鱼鸟性，宁求农牧资。","浅深爱岩壑，疏凿尽幽奇。","雨花相助好，莺鸣春草时。","种兰入山翠，引葛上花枝。","风露拆红紫，缘溪复映池。","新泉香杜若，片石引江蓠。","宛谓武陵洞，潜鹰造化移。","杖策携烟客，满袖掇芳蕤。","蝴蝶舞留我，仙鸡闲傍篱。","但令黄精熟，不虑韶光迟。","笑指云萝迳，樵人那得知。"],"title":"山居新种花药与道土同游赋诗"}
