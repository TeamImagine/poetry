{"author":"范成大","id":43780,"strains":["仄仄平平仄仄平，平平仄仄仄平平。","仄平平仄仄平仄，仄仄仄平平仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["岁晚羁怀有所思，秋来病骨最先知。","镜中公案已甘老，纸上课程休讳痴。","西堰颇闻江涨急，东山犹说雨来迟。","锦城乐事知多少，忧旱忧霖蹙尽眉。"],"title":"秋老四境雨已沛然晚坐筹边楼方议祈晴楼下忽有东界农民数十人诉山田却要雨须长吏致祷感之作诗"}
