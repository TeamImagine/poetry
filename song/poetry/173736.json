{"author":"曾巩","id":173736,"strains":["平平仄仄平，仄仄仄平○。","仄仄仄平平，平○仄平仄。","仄平○仄○，仄仄平仄仄。","仄平平平平，仄仄仄平仄。","平平平平仄，仄仄○仄仄。","平平仄仄仄，仄仄平○仄。","仄平平平平，仄仄平仄仄。","仄仄仄平仄，仄仄○仄仄。","○○仄平平，仄仄仄平仄。"],"paragraphs":["荒城绝所之，岁暮浩多思。","病眼对湖山，孤吟寄天地。","用心长者间，已与儿女异。","况排千年非，独抱六经意。","终非常情度，岂补当世治。","幽怀但自信，盛事皆空议。","气昏繁霜多，节老寒日驶。","局促去朋友，咄唶牵梦寐。","将论道精粗，岂必在文字。"],"title":"写怀二首  其二"}
