{"author":"朱淑真","id":245776,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["双燕呢喃语画梁，劝人休恁苦思量。","逢春触处须萦恨，对景无时不断肠。","寒食梨花新月夜，黄昏杨柳旧风光。","繁华种种成愁恨，最是西楼近夕阳。"],"title":"伤别二首  其二"}
