{"author":"赵文","id":158648,"strains":["仄平仄仄平平平，平平平平○仄平。","平仄仄仄仄仄平，仄平仄仄平仄平。","仄仄平仄平平平，平平仄仄平平平。","平平仄仄平○平，平平仄仄平仄平。","仄平仄仄平仄平，平仄平仄平仄平。","仄平平仄○平平，○仄仄仄平平平。"],"paragraphs":["瞥然满屋飞金蛇，楼东楼西号火鸦。","天鼓百面一手挝，百年老柱神斧加。","妇女惊倒儿童哇，知君把钓江头沙。","明珠赤手龙颔拏，天翁发怒为此耶。","向来五鬼千夜叉，寒我饥我生眼花。","捧头惊窜如麏麚，从此不作穷诗家。"],"title":"雷震渔所之柱"}
