{"author":"李处权","id":8598,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄仄。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["枉报新诗锦不如，句中风竹韵萧疏。","颇分泾渭甘从子，不较穷通岂病予。","避地拟求千日酒，误身何用五车书。","谁人与作任公钓，要使东人厌若鱼。"],"title":"次韵民瞻端礼二首  其一"}
