{"author":"梅尧臣","id":46139,"strains":["仄仄仄仄平平○，仄仄平平平仄仄。","平平平仄仄仄○，仄○平仄仄仄仄。","仄平平仄仄○平，仄仄○○仄平仄。","仄平平仄仄平平，仄平仄仄平○仄。","平平仄仄仄仄○，仄仄平平仄仄仄。","平平平○仄仄仄，平平仄仄仄平仄。","仄平仄仄仄仄仄，平平仄仄平仄仄。","平平仄仄○平仄，平仄仄仄仄仄仄。"],"paragraphs":["往岁见此花开迟，手撷群芳因醉嗅。","今来须约烂漫看，及过风雨又已后。","主人为我特殷勤，架底深深掇孤秀。","密枝阴蔓不争开，薄红细叶尖相鬭。","先时已落已扫除，最晚堪怜子所厚。","呼童归遗不可缓，金盘付与急奔骤。","暮还已见映雪髻，初拈尚觉香在袖。","官桥夜市正沽酒，沽酒共赏莫待昼。"],"title":"宋次道家摘宝相花归清平里"}
