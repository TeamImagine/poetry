{"author":"郑刚中","id":252313,"strains":["平平仄平平，仄仄仄仄仄。","仄仄仄仄仄，仄仄仄平仄。","平平仄仄平，平仄仄仄仄。","仄仄仄平○，？？仄平仄。","平○仄仄平，仄仄平仄仄。","仄仄平仄仄，仄平仄平仄。","仄○仄仄仄，仄仄仄平仄。","仄平仄○仄，平仄仄平仄。","○○仄仄仄，平仄仄○仄。","平○仄仄平，仄仄○仄仄。","仄平平仄平，平仄仄平仄。","仄仄平仄平，平平○○仄。","平平仄平平，仄仄平平仄。","仄仄平平仄，仄仄仄平仄。","平平平仄仄，○仄仄○仄。","仄仄平平平，平仄仄平仄。","仄平仄平平，仄仄平○仄。","仄仄仄平平，平平仄平仄。","○仄○仄仄，仄仄平○仄。","仄平平仄○，仄仄平仄○。"],"paragraphs":["惟吾始生朝，汝祖五十八。","甫及贾谊少，祖易大夫箦。","怀绷至不天，能有几岁月。","不得着斑衣，惨惨意常缺。","吾如汝祖年，汝已双髻茁。","似我蒲伏岁，汝方事绅笏。","我更得祖寿，尚有十年活。","汝之事亲日，加我一陪阔。","其如父与子，灾福势相轧。","灾胜福力微，万罪如箭发。","向非天地恩，谁肉两躯骨。","后效皆渺茫，前愆正磨刮。","今兹各天涯，瘴水东西隔。","汝作飞云感，我类寸肠割。","天之加汝者，如与复如夺。","每见榴花红，为汝惜时节。","手持祝生香，自向炉中热。","但愿早团栾，盘餐共粗粝。","将此离别数，造物为除豁。","小宽寒暑期，未作枯木折。"],"title":"良嗣壬申年来为生朝寿作一诗答之"}
