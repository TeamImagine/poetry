{"author":"黄庭坚","id":207635,"strains":["仄平平仄仄平平，仄仄○○平仄平。","平○仄仄仄仄平，仄平平仄仄○○。","仄平平平仄平平，平平平平仄平平。","仄仄仄平仄平平，平仄平平平平平。","平仄仄仄○平平，仄仄平仄平仄○。","仄仄○仄平仄仄，仄平仄平仄仄○。","仄仄仄仄平平平，平仄仄平○仄平。","○○仄仄平平平，仄平仄仄平仄平。","平平平平仄仄平，仄平平仄仄平平。","仄仄仄平仄平平，仄○仄仄平仄平。","仄平仄仄仄仄平，仄平仄仄平仄○。","仄平○平仄仄平，仄○平平仄平平。","仄平仄仄仄平平，平仄平仄平平平。","仄平平平○仄平，仄平仄平平仄平。","仄仄○平仄平○，仄平平仄仄仄○。","平平○仄仄平平，仄平仄○仄平平。","仄仄仄○仄○○，平平平仄○仄平，○平仄仄仄仄○。"],"paragraphs":["暮天携手步河梁，把酒淹留斜日光。","生当有别各异方，古人嗟此乐难当。","大梁嬉游少年场，春风花枝啭鹂黄。","节物谢徂岁渠央，来自江南登君堂。","秋气欲动闻寒螀，会几何日今别长。","与子观化言两忘，浩歌放船入莽苍。","绿藻刺眼红蕖香，湖月夜飞衣袂凉。","相从宴坐歌胡床，赠言锦绣邀报章。","君心温良志则刚，不能牛下学歌商。","欲谢世纷自翱翔，果行此策无乃良。","昔人所学浩渺茫，海涵地负无抵当。","弃捐其人及秕糠，帝王之功一豪芒。","既趋世故自遐遑，何异臧谷俱亡羊。","以生随之中道伤，止吾已知终必亡。","我亦闻之未能行，慨今无策可伏藏。","身随衣食叶南阳，脱身自当及康强。","不待齿疏发苍浪，优游濠上如惠庄，论交莫逆与子相。"],"title":"答阎求仁"}
