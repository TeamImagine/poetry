{"author":"邵定翁","id":159022,"strains":["平仄平，仄仄仄，仄仄平平平仄仄。","平平仄平仄平仄，平仄仄平仄。","平○平仄平仄仄仄，仄○平仄平平仄仄。","仄平平平○仄仄，仄平仄平平仄仄。","○平仄○仄仄平，仄仄平仄平，平仄仄仄平。","仄平仄仄仄仄○，仄○仄仄仄平平。","仄平仄仄仄仄平，○仄平平仄仄平。"],"paragraphs":["婆餠焦，罪在妾，妾不能家家道缺。","冬裘不完夏粮绝，愁得鬓成雪。","朝看婆鬓兮眼滴血，暮思婆鬓兮心刮铁。","草枯东风吹不活，妾哀事姑无岁月。","行人误听贱妾言，谓鬓殊不然，婆鬓不复玄。","偶焦一餠尚可煎，别煎好餠供婆餐。","餠焦自择饤下盘，留取来年补漏天。"],"title":"婆餠焦"}
