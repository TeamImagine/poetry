{"author":"郑侠","id":201147,"strains":["○仄平平仄仄平，仄○平仄○平平。","平平平仄平○仄，平仄仄平平仄平。","仄仄平平平仄仄，平平平仄仄○平。","○仄平平平仄仄，仄○平仄仄平平。"],"paragraphs":["行槖萧萧又出门，岂应踪迹溷东园。","诗书无地人间世，山野有亭江上村。","几许春秋由白髪，谁能枝叶事闲言。","行矣吾衰今已矣，独将清梦到乾坤。"],"title":"次韵陈秀才告别之作"}
