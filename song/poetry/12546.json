{"author":"曹勋","id":12546,"strains":["仄平平○仄，平仄仄仄平。","仄仄平平平，平仄○○平。","平平仄平平，仄仄○平平。","仄仄仄平仄，○平仄平○。","平○仄○平，平平仄平平。","平平仄仄仄，仄仄平平平。","仄平仄平平，仄仄平平平。","仄仄平仄仄，仄仄仄仄平。","平平仄平○，仄仄平平平。","仄平仄仄平，○仄平仄○。"],"paragraphs":["赤城今屏翰，濒湿浙右同。","不有仙人居，梅溽难从容。","洪仙下瀛洲，一笑除蒿蓬。","创阁俯江海，重檐焕云空。","排衙碧嶙峋，烟霞透玲珑。","遥岑与绝壁，但觉开青红。","爱之榜佳名，坐见群山工。","万叠烘晓日，六幕泛景风。","时时与宾僚，醉酌黄金锺。","请凭十二栏，更赋烟雨中。"],"title":"赋洪景伯分绣阁"}
