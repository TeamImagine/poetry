{"author":"戴栩","id":104160,"strains":["平平平仄仄○仄，平平仄仄平平仄。","平平仄仄仄仄平，仄仄○○○仄仄。","仄平仄仄平平平，平平平平平仄平。","平平仄仄仄平仄，平平仄仄平平○。","仄仄○平○仄仄，平平仄仄平平仄。","平平仄仄平平平，仄仄平平○平○。","平○仄仄仄仄平，平平仄仄○仄○。","仄平仄平仄平仄，仄平仄仄平○平。","平平平仄平仄仄，○仄平平仄平仄。","仄仄仄仄仄平平，仄仄仄平平仄仄。","平仄仄仄仄平平平仄平，平平仄仄○○平。"],"paragraphs":["鸿蒙何物转胶轕，春风万里来阊阖。","佳哉可爱不可名，协气穰穰如响答。","去年浙水皆春波，今年鄞江春最多。","桃源洞口一披拂，花胎柳骨含天和。","散作油云三日雨，田家喜气充环堵。","藜肠得米停春雷，共向清流浸秔稌。","秔稌可种麦可耘，今年上瑞应十分。","不知化工费多少，化工不自书其勋。","归来阊阖门四敞，更展经纶九天上。","坐令八极一春台，物物大钧融溥畅。","君不见古往今来春复春，春风岁岁长如新。"],"title":"春风行为判府韩郎中寿"}
