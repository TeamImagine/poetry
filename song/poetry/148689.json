{"author":"方回","id":148689,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["忆昔湖天雪最奇，画船朝出暮归迟。","忍寒赏竹怜高节，踏湿寻梅致好枝。","熟醉何尝知病酒，狂吟所至动成诗。","褵褷冻雀今相似，心欲高飞翅已垂。"],"title":"雪中忆昔五首  其五"}
