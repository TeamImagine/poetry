{"author":"苏轼","id":194967,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["宽诏随春出内朝，三军喜气挟狐貂。","镂银错落翻斜月，剪彩缤纷舞庆霄。","腊雪强飞才到地，晓风偷转不惊条。","脱冠径醉应归卧，便腹从人笑老韶。"],"title":"次韵刘贡父春日赐幡胜"}
