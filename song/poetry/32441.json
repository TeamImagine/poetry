{"author":"刘应时","id":32441,"strains":["平仄○仄仄，平平平仄平。","平平仄仄仄，仄仄平平平。","○仄仄○仄，平平平仄平。","仄○平平仄，平平平仄平。","仄平仄平仄，仄仄仄平平。","平平仄平仄，仄仄平○○。","平平仄仄仄，仄仄仄平平。","平仄仄平○，平仄平平平。"],"paragraphs":["黄发了国事，归来双颊红。","园林白日静，乐事何丰融。","更许柏庭友，来依春桂丛。","境胜香山远，辞高支遁同。","眷兹达尊地，绰有古人风。","梅林洗烦暑，霁色摩苍空。","烟霞琢秀句，咀嚼味无穷。","徒纪盛山燕，来羡昌黎公。"],"title":"和史魏公酬北山寿老"}
