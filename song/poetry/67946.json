{"author":"杨冠卿","id":67946,"strains":["仄平平平平，平平仄○平。","平平仄○仄，平仄○平平。","○平仄平仄，仄仄平平平。","仄仄平平平，平平仄平平。","仄仄○平仄，平仄平平平。","仄平仄平平，平仄平平平。","平平仄平平，仄平仄平○。","平仄仄平平，平平仄仄平。","仄平平仄仄，○平平仄平。","平仄仄平○，仄仄仄○平。"],"paragraphs":["大江东南来，冯夷此其宫。","群山各献状，奔走如游龙。","将军万人杰，智勇摧奸凶。","草木知威名，旗常纪丰功。","庙食填兹土，楼阁何穹窿。","我来拜灵祠，红日方曈眬。","神乌集飞樯，雪波卷晴空。","椒桂荐芳馨，精诚冀感通。","谓言身半百，扁舟吾欲东。","羞作贾胡留，愿借一帆风。"],"title":"泊舟富池乞灵祠下"}
