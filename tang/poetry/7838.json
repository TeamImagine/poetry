{"author":"崔峒","id":7838,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["灵台暮宿意多违，木落花开羡客归。","江海几时传锦字，风尘不觉化缁衣。","山阳会里同人少，灞曲农时故老稀。","幸得汉皇容直谏，怜君未遇觉人非。"],"title":"赠窦十九"}
