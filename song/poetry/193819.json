{"author":"苏轼","id":193819,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["每见田园辄自招，倦飞不拟控扶摇。","共疑杨恽非锄豆，谁信刘章解立苗。","老去尚贪彭泽米，梦归时到锦江桥。","宦游莫作无家客，举族长悬似细腰。"],"title":"自昌化双溪馆下步寻溪源至治平寺二首  其二"}
