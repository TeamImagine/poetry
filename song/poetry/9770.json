{"author":"释慧空","id":9770,"strains":["平仄仄○平仄平，平平仄仄仄平平。","仄平平平仄仄仄，平仄平仄仄仄平。","仄平平平○仄仄，仄仄仄平仄仄仄。","○仄仄平平仄平，仄仄平平仄仄仄。","仄仄平平平仄○，平平仄仄平仄平。","仄平○仄平平○，仄平仄仄仄仄○。"],"paragraphs":["凡物得其时则鸣，鸣之大者唯雷霆。","使雷常鸣不以节，人忘修省孰震惊。","往时耆年深此旨，十度发言九度已。","更有宝云多口师，每见僧来面壁耳。","岂似而今文字禅，骈头并驾争后先。","愿公藏此千钧重，等闲不射射必中。"],"title":"劝德上人莫作言语"}
