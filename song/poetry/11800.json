{"author":"胡寅","id":11800,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["薰然和气爆声残，贺客充庭上庆笺。","令节共欣元会日，本朝新数中兴年。","仰观北斗书王正，合起东山付国权。","天祐斯文知有在，称觞还咏福如川。"],"title":"谨次家君元日之韵"}
