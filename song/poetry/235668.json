{"author":"程俱","id":235668,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["金华王府九天开，夜诵何人荐逸才。","太学诸生终莫挽，长沙贤傅几时来。","别离传恨空鱼素，岁月如飞逐管灰。","亦欲相追老湖海，稽山肯放酒船回。"],"title":"林德祖有诗寄光禄蒋卿梦锡堦及送朱博士骏发终篇皆见及次韵寄怀  其二"}
