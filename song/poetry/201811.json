{"author":"彭汝砺","id":201811,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["人家碧瓦照朱丹，缥缈烟涛密琐关。","一水北邻千里海，万峰南揖四明山。","鸟啼浮世尘埃外，人在青云道路间。","祇恐公归难久驻，匆匆便捧诏书还。"],"title":"次中丞韵"}
