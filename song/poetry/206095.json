{"author":"阳孝本","id":206095,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["六槐何日起商岩，未许蟠龙卧碧潭。","天下苍生还有待，郡中善政却无惭。","锦囊珠玉成咳唾，绮席风云出笑谈。","千载通天蒙品藻，恐教虚誉满江南。"],"title":"步韵奉酬林郡守二首  其一"}
