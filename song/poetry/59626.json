{"author":"陈造","id":59626,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["蜀栈荆江志未酬，两京直拟笑谭收。","仅容孱后存酅祀，谁遣东吴解魏仇。","制敌岂应无法正，为谋不合有谯周。","伏龙祠上长烟霭，愤气堂堂恐未休。"],"title":"过伏龙祠"}
