{"author":"杨万里","id":47462,"strains":["仄仄仄，仄仄仄，仄○平平仄○仄，平平仄仄○仄仄。","平平仄仄平平平，○仄仄仄平○平。","仄平平平仄仄仄，仄仄仄平仄平仄。","平仄平平○仄平，平仄仄仄仄仄平。","仄平平仄仄平仄，仄仄平仄○平平。","仄平○仄仄○仄，仄仄○○仄平仄。","平平平仄仄平仄，平仄仄平平仄仄。","平仄○平仄○○，○仄仄平仄仄平。","仄平○仄仄仄仄，仄平○仄平仄平。"],"paragraphs":["下一岭，上一岭，上如登天下如井，人言个是陂子迳。","猿藤迳里无居民，陂子迳里无行人。","冷风萧萧日杲杲，露湿半青半黄草。","前日猿藤犹有猿，今此一鸟亦不喧。","树无红果草无蕊，纵有猿鸟将何餐。","两山如壁岸如削，一迳缘空劣容脚。","溪声千仞撼林壑，崖石欲崩人欲落。","来日长峰迳更长，陂子迳荒未是荒。","蒋家三迳未入手，岭南三迳先断肠。"],"title":"入陂子迳"}
