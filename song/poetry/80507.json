{"author":"张氏","id":80507,"strains":["仄平平仄平平仄，平仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["五湖风雪分头去，千里淮山信脚行。","涉世真成妄男子，谈诗长忆老先生。","塘边瓜茹须频灌，郭外田畴粗可耕。","莫倚瘦筇吟白发，浪传新句入都城。"],"title":"寄陈秋塘"}
