{"author":"李郢","id":26887,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["白蘋亭上一阳生，谢朓新裁锦绣成。","千嶂雪消溪影渌，几家梅绽海波清。","已知鸥鸟长来狎，可许汀洲独有名。","多愧龙门重招引，即抛田舍棹舟行。"],"title":"和湖州杜员外冬至日白蘋洲见忆"}
