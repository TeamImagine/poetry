{"author":"王洋","id":251495,"strains":["仄仄平平仄仄平，平平平仄仄平平。","平平仄仄仄平仄，平仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["夏浅春余宇宙清，溪山千里送君行。","今宵柳岸半轮月，何处花村飞锡声。","衣挽岭云犹带湿，鹤随杯渡不须惊。","江头一线轻帆急，穏压鲸波气自平。"],"title":"送宝觉禅师"}
