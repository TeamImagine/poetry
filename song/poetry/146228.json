{"author":"李师中","id":146228,"strains":["平仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["时属艰危应有系，天于名教岂无心。","大都狂贼终须灭，未杀忠臣祸不深。","太尉有灵朱泚败，中丞传旨禄山擒。","曾谁鼓舞康州事，儿女常情泪满襟。"],"title":"唐州太守"}
