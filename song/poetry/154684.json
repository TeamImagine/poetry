{"author":"董嗣杲","id":154684,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["小朵峰前玉镜寒，几回倚杖听潺湲。","箕公饮涧非凡水，慧理呼猿是此山。","亭角静依金刹古，树身凉卧石阑闲。","无因可洗人间热，时御清风照影还。"],"title":"冷泉亭"}
