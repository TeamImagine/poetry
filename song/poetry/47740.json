{"author":"杨万里","id":47740,"strains":["仄仄平平仄仄平，平平平仄仄平平。","平平平仄平平仄，仄平平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["翠荚中排浅碧珠，甘欺崖蜜软欺酥。","沙瓶新熟西湖水，漆櫑分尝晓露腴。","味与樱梅三益友，名因蚕茧一丝絇。","老夫稼圃方双学，谱入诗中当稼书。"],"title":"招陈益之李兼济二主管小酌益之指蚕豆云未有赋者戏作七言盖豌豆也吴人谓之蚕豆"}
