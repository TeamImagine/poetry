{"author":"杨蟠","id":146973,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["几夕论诗坐石窗，怜君百首妙无双。","句牵野兴侵孤月，恼乱词源涌大江。","数纸忽然来竺岭，千年犹可照吴邦。","相思未免还相挑，莫竖旗旛却诈降。"],"title":"次韵奉酬"}
