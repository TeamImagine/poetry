{"author":"陈鉴之","id":109511,"strains":["仄平仄平平仄平，仄仄仄仄平仄平。","仄平仄平平仄平，平平仄仄○○平。","平仄平平仄平仄，平仄平平平仄仄。","仄平仄仄仄仄平，平仄仄平平仄仄。","仄○平仄○○仄，仄仄○平仄平仄。","平平平平仄平仄，仄仄平平仄平仄。","仄平平仄仄平仄，平仄平平仄平仄。","仄平仄仄仄平平，○仄平平仄平仄。","平平平仄平仄平，仄仄平仄仄仄平。","仄平○仄仄仄仄，仄平平仄平○平。","平平仄平仄平仄，仄仄平平平平仄。","平平平仄仄平仄，平仄平平仄仄仄。","平平仄仄仄平仄，仄仄平平仄平仄。","仄平平仄仄仄仄，仄仄平平仄平仄。"],"paragraphs":["乃翁爱书书满楼，万轴插架堪汗牛。","乃翁爱梅梅绕楼，千年老干如苍虬。","梅护群书俗尘绝，书对梅梢滋味别。","有时掩卷静倚阑，檐角一枝擎淡月。","雁行编简相从久，笔砚收功竟无负。","儿孙登楼凛生敬，谓此梅花乃先友。","一新丹雘焕枅栱，黄卷依然对姬孔。","汲泉不是灌梅花，培养君家读书种。","袍香青紫云路同，盛事何翅继乃翁。","后来应有跨灶者，百花头上文正公。","吾知乃翁好梅意，不独区区为名第。","霜飚天地惨无色，谁得东皇第一义。","惟梅气禀独超卓，首送春风入书幄。","对之心地悟理学，此是天民尹先觉。"],"title":"寄题长溪杨耻斋梅楼楼乃其先世读书之所"}
