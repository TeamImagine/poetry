{"author":"李流谦","id":30533,"strains":["○仄仄仄仄，仄仄平仄平。","仄平仄仄仄，○平仄仄○。","仄仄仄仄仄，○仄仄仄○。","仄平仄仄仄，平平仄仄平。","仄平平仄平，平平仄平平。","仄平仄平仄，仄仄仄○平。","仄仄仄平平，仄仄仄仄平。","平仄仄仄仄，○仄平平平。","仄仄仄仄○，仄仄仄○平。","仄仄仄仄仄，平平仄○平。","仄仄仄仄仄，仄仄平仄平。","仄仄平平仄，仄平○仄平。"],"paragraphs":["胜地忆屡到，变革非昔年。","律居扫积陋，禅房侈旧观。","老衲不可见，遗事故老传。","使君擅一壑，凭愚妄自贤。","定心初不摇，蚊虻卒飞前。","赫然涨蛙腹，欲以火燎天。","一笠渡清波，绝壁守两斑。","游戏出小异，褫骇飞残魂。","慢敬汝则劳，道力屹如山。","一笑置勿问，炉薰袅轻烟。","洗盏酌石溜，吻颊冰雪寒。","却忆飞泉句，泫然思老仙。"],"title":"东岩施头陀所隠也头陀唐人初居郡之奉圣寺太守独孤见之头陀不加敬独孤怒既去遣吏捕之头陀以笠涉江至此山吏随焉头陀隠岩间两虎守之吏骇退即其地为院昔律今禅予昔侍亲守简数来游再到赋此诗"}
