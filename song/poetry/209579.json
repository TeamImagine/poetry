{"author":"刘弇","id":209579,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["久厌梅蒸蠹客袍，一逢晴色喜陶陶。","岚烟散后青山出，海雾开来日月高。","四海廓成清世界，五湖消灭恶风涛。","九衢来往趋名者，遂免泥涂仆仆劳。"],"title":"春日舟中喜晴三首  其二"}
