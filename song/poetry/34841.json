{"author":"陆游","id":34841,"strains":["仄平仄仄○○仄，仄仄仄平平仄仄。","○○仄仄仄仄仄，仄仄仄平平○仄。","仄平平平仄仄仄，仄仄仄仄仄仄仄。","仄平仄仄仄仄仄，仄仄○仄平仄仄。","仄平平平仄仄仄，仄仄平○○仄仄。","仄平仄仄平仄仄，○仄仄○○仄仄。","仄○平仄仄平平，○仄平平○平仄。"],"paragraphs":["陆生酒戸如蠡迮，痛酒岂能堪大白。","正缘一快败万事，往往吐茵仍堕帻。","尔来人情甚不美，似欲杀我以曲蘖。","满倾不许计性命，傍睨更复腾颊舌。","醉时狂呼不复觉，醒后追思空自责。","即今愿与交旧约，三爵甫过当亟彻。","解衣摩腹午窗明，茶硙无声看霏雪。"],"title":"或以予辞酒为过复作长句"}
