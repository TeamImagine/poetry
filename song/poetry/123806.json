{"author":"陈埙","id":123806,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄平平平。"],"paragraphs":["三茅高出七山巅，顿隔尘沙道路千。","灵籁萧萧风笛弄，奇形奕奕陇牛眠。","人间已有嘉平帝，地下谁通句曲天。","幸喜吾庐居在此，时从寄傲任悠然。"],"title":"茅山"}
