{"author":"吴芾","id":17793,"strains":["仄平平仄平，仄仄平仄仄。","仄仄仄平平，平仄平平仄。","平仄仄平○，仄仄平平仄。","仄仄仄仄平，仄仄仄○仄。","仄仄仄○平，仄仄仄平仄。","平仄仄平平，仄平仄平仄。","平平仄仄平，平仄平仄仄。","仄○仄○平，仄平仄平○。","平平仄仄平，仄仄平仄仄。"],"paragraphs":["世人耽宠荣，往往麾不去。","日已迫桑榆，驰骛方成趣。","谁肯急流中，便作冥鸿举。","屈指数哲人，在昔独疏傅。","万口共称贤，饯送塞归路。","天子亦嘉之，赐金示优顾。","渊明作此诗，端欲迷者悟。","我观二疏高，岂无子孙虑。","挥金以自娱，益表清节著。"],"title":"和陶咏二疏韵"}
