{"author":"孔武仲","id":200698,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["仗卫风生下玉宸，倾都瞻望属车尘。","乾龙已应飞翔始，震鬯方观荐奠新。","星象低回随曲盖，天阊苍莽入钩陈。","麟台亦与班迎末，不美甘泉作赋人。"],"title":"上禫除恭谢迎驾有作"}
