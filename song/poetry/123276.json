{"author":"吴潜","id":123276,"strains":["平平仄仄仄平平，仄仄平平平仄平。","仄仄平平仄仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["同寅两载意何倾，不是人间儿女情。","嫉恶吾方欠隠忍，鉏奸君亦太分明。","是非烈日秋霜劲，利害浮埃抹电轻。","临别一言何所赠，做人须做十分成。"],"title":"饯赵物斛三首  其二"}
