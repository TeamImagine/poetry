{"author":"苏辙","id":197806,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["井底屠酥浸旧方，床头冬酿压琼浆。","旧来喜与门前客，终日同为酒后狂。","老大心情今已尽，尘埃鬓发亦无光。","江南留滞归何日，万里逢春思故乡。"],"title":"次韵王适元日并示曹焕二首  其一"}
