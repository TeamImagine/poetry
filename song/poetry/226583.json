{"author":"谢逸","id":226583,"strains":["仄仄平平平仄仄，平平仄仄平○仄。","仄仄平平仄仄平，平平仄仄平平仄。","平仄平平仄仄平，仄○仄仄平○仄。","仄平平仄仄○仄，仄仄平平平仄仄。","仄仄平平○仄平，平平平仄仄平仄。","平平平仄仄平○，仄仄仄平平仄仄。"],"paragraphs":["岁晚穷愁催急晷，吾人学道心如水。","共访延陵季子孙，呼儿酌酒烹双鲤。","新有扬雄宅一区，旧闻孟母邻三徙。","卜居清旷慕长统，近市喧嚣惭晏子。","但得门容长者车，何须声有尚书履。","他年羔雁列君庭，吉士恐为君子使。"],"title":"访吴子珍新居"}
