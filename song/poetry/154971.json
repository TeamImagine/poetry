{"author":"宋蒲寿宬","id":154971,"strains":["平仄平，平○仄仄平平平。","仄仄平平仄仄仄，仄平平仄平平平。","仄平平仄仄○仄，仄仄仄仄平仄○。","平仄平，平平仄仄平○平。"],"paragraphs":["君不来，山中底事堪嫌猜。","积雨愁人不可道，至今声迹何寥哉。","竹风微动揽衣起，使我一日肠九回。","君不来，门前日日添苍苔。"],"title":"君不来词寄云帽上人梅坡翁"}
