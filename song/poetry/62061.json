{"author":"虞俦","id":62061,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄平平平。"],"paragraphs":["深深松竹隠禅房，更渡溪桥暂解装。","但喜还家无数日，不知行路过重阳。","白衣送酒劳相问，黄菊依人未肯芳。","珍重山僧能会意，殷勤扫榻为烧香。"],"title":"宿临安童县尉庵童尉送酒"}
