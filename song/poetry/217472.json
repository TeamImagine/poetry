{"author":"张耒","id":217472,"strains":["平平仄平平，平仄仄○○。","平平仄仄仄，仄仄平仄仄。","平平仄平仄，平仄仄平仄。","平平仄平仄，平仄仄○○。","仄平仄平仄，仄仄仄平仄。","平平平仄仄，平仄平仄仄。","平平仄平仄，仄仄仄平仄。","○平仄仄平，平平仄平仄。"],"paragraphs":["风雩感贤游，嘉节偶乘兴。","人稀好鸟语，麦秀春野静。","澄波漾清洛，游子渡明镜。","南山夜来雨，云日淡相应。","解鞍憩高柳，览物动新咏。","优游徒侣喜，丰熟蔬果盛。","官闲省文檄，俗古少喧竞。","乘闲辄独游，兹焉乐吾性。"],"title":"上巳日洛岸独游寄陈永宁"}
