{"author":"虞俦","id":61996,"strains":["仄仄平平仄仄平，平平平仄仄仄平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["雪瑞元来竟不空，丰年消息喜潜通。","故怜梅老扶衰白，未放桃夭嫁小红。","夜动檐花犹带雨，晴看陇麦待摇风。","强颜追逐新年事，倍费天人剪水工。"],"title":"和汤倅春雪"}
