{"author":"苏辙","id":197215,"strains":["平平仄仄仄，平平仄平平。","仄○平○仄，○仄仄仄平。","仄仄仄仄仄，仄平○仄平。","仄仄平仄平，平仄平仄平。"],"paragraphs":["浮埃古壁上，萧然四真人。","矫如云中鹤，犹若畏四邻。","坐令世俗士，自惭污浊身。","勿谓今所无，嵩少多隠沦。"],"title":"熙宁壬子八月于洛阳妙觉寺考试举人及还道出嵩少之间至许昌共得大小诗二十六首 登嵩山十首 其九"}
