{"author":"陈与义","id":3269,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["新诗满眼不能裁，鸟度云移落酒杯。","官里簿书无日了，楼头风雨见秋来。","是非衮衮书生老，岁月匆匆燕子回。","笑抚江南竹根枕，一樽呼起鼻中雷。"],"title":"对酒"}
