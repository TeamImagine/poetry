{"author":"李廌","id":218751,"strains":["仄仄平仄仄，仄平平仄平。","仄仄仄仄仄，仄○平○平。","平仄仄仄仄，仄仄平仄平。","平○平仄仄，平平仄○○。"],"paragraphs":["敢友天下士，辙环之四方。","适愿得所向，偶如钟应霜。","交态久未定，市道良可伤。","君看江汉水，安流日泱泱。"],"title":"同仲宝风雨中过德麟留宿以夜未央为韵分得未字并和二公夜央字韵  其三"}
