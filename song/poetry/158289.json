{"author":"丁易东","id":158289,"strains":["○○○，平平平，平平平仄平仄仄，平仄平平平仄平。","仄仄平平仄平仄，仄仄○平仄平仄。","平平仄○平仄平，平平仄仄平仄仄。","仄平仄仄平仄仄，平○仄仄平平仄。","仄仄平平仄仄平，仄仄平平仄平仄。","仄平仄仄平○仄，平仄仄平平○仄。","仄仄○平仄仄○，仄仄平平仄平仄。","仄仄○平平仄○，平平仄仄平仄平。","平仄仄平仄仄平，○○平仄平平平。","仄平仄○○平平，仄仄平平平仄平。","仄仄平平平仄平，平平平仄平平○。","仄仄平，仄仄平，仄平平，仄仄平。","仄平○仄仄，仄仄○仄○平仄。"],"paragraphs":["噫嘘嚱，人奔奔，皆为名利之所役，贤反愚兮明反昏。","夜却金兮尚高洁，择一钱兮义同颉。","莱芜甑中尘扑飞，悬鱼老子肝似铁。","四公皦皦何不墨，图中但见齐田稷。","蠹吏亏纲勿足夸，特貌慈闱耀贞德。","奉君本欲娱亲喜，阿母怒兮惊且愧。","若使当年一纳间，那得芳名播青史。","主圣亲贤臣涤衷，公金赐妪恩爱隆。","非独舍之罪不诛，昭昭淳化扬仁风。","我披此传重踟蹰，岂独田卿贪若斯。","谓语今人知不知，偷安苟富诚何如。","老万翁，志不渝，费千金，畜此图。","此图传后世，后世重义轻金与。"],"title":"田母拒金图"}
