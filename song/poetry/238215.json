{"author":"王庭珪","id":238215,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["矍铄犹能一据鞍，将军虽老未甘闲。","谬携鱼目投龙颔，正类蒹葭倚玉山。","词力倒倾江汉底，光芒今射斗牛间。","珠玑赠我应难久，却恐风雷夜掣还。"],"title":"次韵酬祝彦直"}
