{"author":"释行海","id":145964,"strains":["平平仄仄仄平平，平仄平平仄仄平。","仄仄仄平平仄仄，仄平平平仄平平。","仄平平仄仄平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["吴王废苑又逢秋，门外沧江日夜流。","有泪不同儿女态，此心多为圣贤愁。","蓼开南浦雁离塞，月上前峰客倚楼。","金户玉堂无梦到，云山亦足比封侯。"],"title":"吴中作"}
