{"author":"贾岛","id":26050,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["俊鸟还投高处栖，腾身戛戛下云梯。","有时透雾凌空去，无事随风入草迷。","迅疾月边捎玉兔，迟回日里拂金鸡。","不缘毛羽遭零落，焉肯雄心向尔低。"],"title":"病鹘吟"}
