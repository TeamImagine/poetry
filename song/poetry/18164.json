{"author":"吴芾","id":18164,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["腊尽东君已报春，雪花犹未敛轻尘。","二天默祷浑如响，一夜呈祥觉有神。","千里妖氛应洗涤，万家喜气欲轮囷。","试询治行今谁最，屈指公为第一人。"],"title":"和魏签雪诗上赵守  其一"}
