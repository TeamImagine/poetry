{"author":"郑侠","id":201184,"strains":["○仄仄仄仄，平平仄仄平。","仄平○仄仄，平仄仄平平。","仄仄平平仄，平○仄仄平。","仄平平仄○，平仄仄○平。","仄仄○○仄，平平○仄○。","仄仄平仄○，平仄仄平平。","仄仄仄平仄，平平仄仄平。","仄○平仄仄，○仄仄平平。","平仄○平仄，仄平仄仄平。","仄○平仄仄，平仄仄平平。"],"paragraphs":["三百六十路，通精此有门。","数奇藏日月，机发动乾坤。","对面知为敌，浑输却有翻。","诈贪常易丧，仁守乃长存。","只子如轻用，全功更莫论。","就令投险胜，宁抵被围奔。","纵得四方尽，宁同一腹尊。","傍观饶好着，当局奈嗔言。","惭愧中孚信，几危大壮藩。","坐观成败者，安得不惊魂。"],"title":"观棋"}
