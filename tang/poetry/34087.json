{"author":"苏颋","id":34087,"strains":["仄仄平平仄，平平仄仄平。","○平平○仄，仄仄仄平平。","仄仄○平仄，平平仄仄平。","仄平平仄仄，○仄仄平平。","仄○平○仄，平平仄仄平。","平○仄平仄，仄仄仄○平。"],"paragraphs":["辇路岐山曲，储胥渭水湄。","教成提将鼓，礼备植虞旗。","不取从畋乐，先流去杀慈。","舜韶同舞日，汤祝尽飞时。","物应阳和施，人知雨露私。","何如穆天子，七萃几劳师。"],"title":"扈从凤泉和崔黄门喜恩旨解严罢围之作"}
