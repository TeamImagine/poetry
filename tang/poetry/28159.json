{"author":"陆龟蒙","id":28159,"strains":["平○仄仄仄，仄仄平平平。","平○仄仄平，平仄○平平。","平平○平仄，平仄平○平。","仄仄仄平仄，平平仄平平。","仄仄仄平平，仄平平○平。","仄平平仄平，仄仄平平平。","平平仄平仄，仄仄平平平。","仄仄仄仄仄，平平仄平平。","平平仄平仄，仄仄平平平。","仄仄仄平仄，平○○仄平。","平平仄仄仄，仄仄平平平。","平○○平平，仄仄平平平。"],"paragraphs":["山横路若绝，转檝逢平川。","川中水木幽，高下兼良田。","沟塍堕微溜，桑柘含疏烟。","处处倚蚕箔，家家下鱼筌。","𫘤犊卧新{艹/奴}，野禽争折莲。","试招搔首翁，共语残阳边。","今来九州内，未得皆恬然。","贼阵始吉语，狂波又凶年。","吾翁欲何道，守此常安眠。","笑我掉头去，芦中闻刺船。","余知隐地术，可以齐真仙。","终当从之游，庶复全于天。"],"title":"奉和袭美太湖诗二十首 崦里"}
