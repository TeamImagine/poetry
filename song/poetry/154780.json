{"author":"董嗣杲","id":154780,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["小绳挂起小壶擎，欲透青冥梦未成。","百卉弸中凉色进，丹丝垂下暑尘清。","纤蕤承雨无多艳，拳石围泉不满漒。","生意可撩书眼净，分明偷命寄檐楹。"],"title":"悬空草花"}
