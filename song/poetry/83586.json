{"author":"高似孙","id":83586,"strains":["仄仄平平仄平仄，平平仄仄平平仄。","仄平平仄仄平仄，仄仄仄平平仄仄。","仄平平平仄平仄，平○仄仄○平仄。","平平平平仄仄仄，平仄仄仄平平仄。","平平仄仄平仄仄，仄仄○平平仄仄。","仄○平平平仄平，仄平平仄平平仄。"],"paragraphs":["乱石排天倚岚壁，苔痕不犯松乔迹。","上通群帝集台斗，下凿十洲通碣石。","树呼清风杂今古，山遗宿润从开辟。","丹翁曾同玉女醉，樵者亦见仙人弈。","云飞磴道晴掩冉，露湿衣裳香滴沥。","洞中灵君来不来，鹤归冲落桃花碧。"],"title":"清晓升琼台顶石崖有仙人脚迹"}
