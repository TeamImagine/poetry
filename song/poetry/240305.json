{"author":"周紫芝","id":240305,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["春风无力柳嫣然，花欲争春作意妍。","坐上诗成云态度，樽前人鬬玉婵娟。","凤箫初暖参差竹，檀板还催大小弦。","恶客正应妨作乐，主人浑似孟公贤。"],"title":"次韵何丈即席"}
