{"author":"元稹","id":14164,"strains":["仄仄平○仄，平仄平平平。","平平○仄仄，仄仄仄平平。","平仄仄平？，平仄○平平。","平平仄仄仄，仄仄平平平。","平仄仄平仄，平平平仄平。","平平仄平仄，平仄○仄平。","仄仄仄○仄，平平平仄○。","平平仄平仄，仄仄平仄平。","○仄仄平仄，○平平仄平。","平平平仄仄，仄○平仄平。"],"paragraphs":["夜久连观静，斜月何晶荧。","寥天如碧玉，历历缀华星。","楼榭自阴暎，云牖深冥冥。","纤埃悄不起，玉砌寒光清。","栖鹤露微影，枯松多怪形。","南厢俨容卫，音响如可聆。","启圣发空洞，朝真趋广庭。","闲开蘂珠殿，暗阅金字经。","屏气动方息，凝神心自灵。","悠悠车马上，浩思安得宁。"],"title":"清都夜境"}
