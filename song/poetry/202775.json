{"author":"释道潜","id":202775,"strains":["平平平仄平，平平仄平仄。","仄平仄平仄，仄仄平仄仄。","平仄仄平平，平平仄平仄。","○平平仄仄，仄仄平平仄。","○平仄平○，平○仄平仄。","平平仄平平，仄仄○仄仄。","平平仄仄仄，仄仄仄○仄。","平平仄仄○，仄仄仄仄仄。","平平仄平仄，平仄○仄仄。","仄平仄平平，○仄平仄仄。","仄平仄平平，平仄仄平仄。"],"paragraphs":["山家无外营，超然闭幽室。","薄团北窗下，默坐终永日。","炎景忽差池，凉飚动萧瑟。","中林多橘柚，粲粲垂华实。","凭高试裴回，幽兴遽超逸。","云霞散平冈，太白空际出。","禽归杳莫辨，积翠锁深蔚。","吁哉宇宙间，濩落竟一物。","胡为市朝客，终岁浪汩没。","翳吾乐余生，胜事良可诘。","放怀在冥冥，身世两俱失。"],"title":"秋日西园  其二"}
