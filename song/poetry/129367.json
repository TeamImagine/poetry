{"author":"李曾伯","id":129367,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["轧轧肩舆上剑门，春和身健快于奔。","风翻红雨摧芳信，山带青烟入烧痕。","领略物华无好句，破除旅思有清樽。","高人喜与松风接，莫遣梨花到梦魂。"],"title":"宿柳池松风亭"}
