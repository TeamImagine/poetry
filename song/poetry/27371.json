{"author":"方希觉","id":27371,"strains":["平平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["重寻佳景冠南州，天与邦人作胜游。","百尺台成偏得月，四时花放不知秋。","当轩叠嶂高还下，傍槛长溪咽复流。","只道使君能共乐，有谁能会使君忧。"],"title":"到官郡□之余即新众乐亭为州人游观之所因成拙句"}
