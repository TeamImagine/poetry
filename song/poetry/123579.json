{"author":"葛绍体","id":123579,"strains":["○平仄仄平仄仄，仄仄平平平仄仄。","平平平平仄仄仄，仄仄平平平仄仄。","仄平仄仄平仄平，平○平仄仄○仄。","仄平平平仄仄平，平○仄仄○平仄。","平平仄仄平平平，仄○仄平平仄仄。","仄平平仄仄仄平，平仄平平平仄仄。","仄平仄仄仄仄平，○平平平仄平仄。","○平仄平仄仄平，仄仄平平仄仄仄。"],"paragraphs":["中秋竟夕佳月色，万里光芒霜雪白。","人言阴晴一瞬易，不料清辉连永夕。","有情傍我书几多，书中今古旧应识。","玉华婵娟彻鬓眉，冰澌的皪莹肝膈。","风流似与仙娥俱，缟衣练裳新洒涤。","酒酣颠倒欲结交，灯火希微疑避席。","出门露气已半销，轻风西来荡虚碧。","中天镜悬见本真，一点灵明透八极。"],"title":"中秋后二夜对月"}
