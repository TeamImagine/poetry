{"author":"刘宰","id":93085,"strains":["仄平仄仄平仄平，仄仄平平平仄平。","平仄仄仄仄仄平，仄仄仄仄○平平。","仄平仄仄仄平平，仄平仄仄平平平。","仄平平平仄仄平，○平平平○平平。","平平仄仄仄仄平，平平平仄仄平平。","平平○仄平平平，平平仄○平○平。","仄平平仄平平平，仄仄平○仄平平。"],"paragraphs":["老人抱瓮真拙谋，五利多方无一雠。","嗟予老矣盍倦游，犊鼻岂恤王孙羞。","舍西白鸟湛清流，舍东古木鸣蝉稠。","晚风徐来月一钩，从渠飞鸢堕炎州。","君门有诏道阻修，饥来聊复撷芳柔。","诸君行矣摅良筹，锺仪不虑南冠囚。","野人何自瞻前旒，所愿边封脱兜鍪。"],"title":"再韵谢和章之辱"}
