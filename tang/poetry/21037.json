{"author":"柴夔","id":21037,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["九华如剑插云霓，青霭连空望欲迷。","北截吴门疑地尽，南连楚界觉天低。","龙池水蘸中秋月，石路人攀上汉梯。","惆怅旧游无复到，会须登此出尘泥。"],"title":"望九华山"}
