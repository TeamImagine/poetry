{"author":"李堪","id":199388,"strains":["平平平平平，○仄平平平。","仄○仄平平，平平仄平平。","平平平仄仄，平仄平平平。","平仄仄平平，○平仄平平。","平平仄仄仄，平平仄仄○。","平平仄○仄，平仄仄平平。","○○仄仄平，仄仄平平平。","平平仄平仄，仄仄平平平。"],"paragraphs":["寻源探云霞，中有金仙家。","绮疏晃飞翚，雕栏灿朱华。","珍禽栖不去，灵液流无涯。","晴旭起风篁，空香送天花。","春雷会社鼓，寒烟聚海茶。","奇峰媚如削，芳树一何嘉。","且将翠阁齐，绝与红尘赊。","终然谢朝绂，此地营丹砂。"],"title":"仙楼道院"}
