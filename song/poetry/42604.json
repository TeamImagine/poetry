{"author":"陆游","id":42604,"strains":["仄平仄平平，仄仄仄平仄。","平平平仄○，仄仄仄平仄。","○平○仄仄，平仄仄仄○。","平平仄仄仄，平仄○仄仄。","仄平仄仄仄，仄平○平仄。","平平仄仄○，仄仄平平○。"],"paragraphs":["少时揣无才，一意守贫贱。","穷阎依马磨，小石写馿券。","中年更可笑，憔悴客异县。","何曾得一饱，尘土空满面。","即今况已病，百衰相俱见。","虽然亦自重，未忍悲秋扇。"],"title":"病中自遣三首  其三"}
