{"author":"张孝祥","id":56164,"strains":["平平平平○仄平，仄○○仄平平○。","仄平仄仄仄仄平，平○仄仄平平平。","仄平仄仄仄仄仄，仄仄平仄○平平。","○平○仄仄○仄，仄仄平平仄平仄。","平平平平平平○，仄仄仄平平仄仄。","仄仄仄平平仄平，仄平仄平平仄平。","平平仄仄仄仄仄，仄仄平仄平平平。","平○仄仄平仄○，仄仄仄仄平○平。"],"paragraphs":["吴城山头三日风，白浪如屋云埋空。","北来大舸气势雄，车帆打鼓声韸韸。","我船政尔不得去，局促沙岸如凫翁。","长年三老屡弹指，六月何曾北风起。","由来官侬多龃龉，世不汝谐神亦尔。","我愧此言呼使前，顺风逆风皆偶然。","皇天广大岂有意，想汝嗔喜庸非偏。","瓶中有粟囊有钱，与汝饱饭姑留连。"],"title":"吴城阻风"}
