{"author":"许及之","id":61053,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["身闲城市即郊坰，况是秋高气倍清。","酬唱篇章惊句眼，往来节物见交情。","重阳槛菊明朝摘，细雨檐花昨夜鸣。","晚霁嘉宾不重赏，灵山空自爱嘉明。"],"title":"次常之韵"}
