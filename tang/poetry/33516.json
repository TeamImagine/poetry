{"author":"张𧏖","id":33516,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["迹熟荀家见弟兄，九霄同与指前程。","吹嘘渐觉馨香出，梦寐长疑羽翼生。","住僻骅骝皆识路，来频鹦鹉亦知名。","登龙不敢怀他愿，祗望为霖致太平。"],"title":"献所知"}
