{"author":"张耒","id":216321,"strains":["仄仄平平仄，平平仄仄平。","平平平仄仄，仄仄仄平○。","仄仄○平仄，○平仄仄平。","平平仄仄仄，平仄仄平平。","平仄平平仄，平平仄仄平。","仄平○仄仄，平仄仄平平。","仄仄平平仄，平平○仄平。","仄平平仄仄，○仄仄平平。","平仄平平仄，平平仄仄平。","平平仄平仄，平仄仄平平。"],"paragraphs":["草昧群龙鬭，英雄接上游。","吴卑青盖伏，蜀陋葆车留。","挟汉临诸夏，中原半九州。","人惊吕布缚，谁信本初忧。","天作西南限，时方割据秋。","力终回赤壁，功止霸诸侯。","历数知归禹，乾坤正造周。","事商完夙志，传子岂人谋。","铜雀佳人恨，西陵拱木秋。","千年故乡庙，歌舞荐牢羞。"],"title":"题谯东魏武帝庙"}
