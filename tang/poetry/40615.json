{"author":"贯休","id":40615,"strains":["平仄平平平，平平仄平仄。","仄仄仄平○，平平仄平仄。","平平仄○仄，仄仄平仄仄。","仄平仄仄仄，仄仄平平仄。","○平仄平仄，仄仄平仄仄。","平平平平○，仄平仄平仄。"],"paragraphs":["高步前山前，高歌北山北。","数载卖甘橙，山赀近云足。","新诗不将出，往往僧乞得。","唯云李太白，亦是偷桃贼。","吟狂鬼神走，酒酽天地[黑]。","青刍生堦除，撷之束成束。"],"title":"书陈处士屋壁二首 二"}
