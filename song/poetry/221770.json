{"author":"章得象","id":221770,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["万仞攀萝上翠岑，豁然平地九峰心。","参差珠树和云出，咫尺丹霄有路寻。","洞口碧畦长种玉，坛边古篆欲生金。","桑田未变桃先熟，唯见蓬莱水浅深。"],"title":"桐柏崇道观"}
