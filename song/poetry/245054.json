{"author":"綦崇礼","id":245054,"strains":["仄仄平平仄仄平，平平仄仄仄平平。","平平平仄平平仄，仄仄平平平仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。"],"paragraphs":["巧据东西面势雄，兹亭壮观一园中。","淙淙鸣窦过流水，拂拂虚檐来远风。","好解尘缨濯清泚，聊披醉衽望穹窿。","泠然便欲乘风去，汗漫相期孰与同。"],"title":"题子正观察溪风亭二首  其一"}
