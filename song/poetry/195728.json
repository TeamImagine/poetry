{"author":"苏轼","id":195728,"strains":["仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["乐天早退今安有，摩诘长闲古亦无。","五亩自栽池上竹，十年空看辋川图。","近闻陶令开三径，应许扬雄寄一区。","晚岁与君同活计，如云鹅鸭散平湖。"],"title":"李伯时画其弟亮工旧隠宅图"}
