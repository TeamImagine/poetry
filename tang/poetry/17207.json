{"author":"白居易","id":17207,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["向夕搴帘卧枕琴，微凉入户起开襟。","偶因明月清风夜，忽想迁臣逐客心。","何处投荒初恐惧，谁人绕泽正悲吟。","始知洛下分司坐，一日安闲直万金。"],"title":"闲卧有所思二首 一"}
