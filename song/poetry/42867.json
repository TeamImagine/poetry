{"author":"范成大","id":42867,"strains":["仄仄仄平○，平平平仄平。","仄仄○仄仄，平平仄平平。","平仄仄仄仄，○平仄平○。","平平仄仄仄，平仄平平平。","平仄仄平仄，平平仄平平。","仄仄仄仄仄，平平仄平○。","仄平○仄仄，平平仄平平。","平平仄平仄，平仄仄平平。"],"paragraphs":["寸碧闯高浪，孤墟明夕阳。","水柳摇病绿，霜蒲蘸新黄。","孤屿乍举网，苍烟忽鸣榔。","波明荇叶颤，风熟蘋花香。","鸡犬各村落，莼鲈近江乡。","野寺对客起，楼阴濯沧浪。","古来离别地，清诗断人肠。","亭前旧时水，还照两鸳鸯。"],"title":"过平望"}
