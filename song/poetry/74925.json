{"author":"赵蕃","id":74925,"strains":["仄仄平平仄仄平，仄平平仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。","平平平仄仄平仄，仄仄平平仄仄平。"],"paragraphs":["木叶骚然雨到时，共眠僧榻各哦诗。","推移忽已年时事，怅望相看天一涯。","别后屡书浑未报，风前小立重相思。","人生知复几寒暑，一别长为数载期。"],"title":"夜忆钦止斯远"}
