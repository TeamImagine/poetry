{"author":"史浩","id":19729,"strains":["仄仄平平仄仄平，仄平仄仄平平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["阔步骎骎上要津，忽求补外为宁亲。","不贪农扈登卿月，正喜秦淮拥使轮。","相就二男真孝子，益尊八座太夫人。","临岐勿复深言别，看即斑衣侍紫宸。"],"title":"送曾原伯大卿赴江东漕运"}
