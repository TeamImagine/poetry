{"author":"孔武仲","id":199155,"strains":["平仄仄平仄，平平平仄平。","仄平平○仄，平仄仄○平。","平平仄仄○，仄仄平仄平。","平平仄平平，仄仄平平平。","平平仄仄仄，仄仄仄仄平。","平仄平平平，仄仄平仄平。","仄仄仄平仄，仄平平仄平。","仄仄仄平平，仄仄仄仄平。","平平仄仄仄，仄仄平平平。","仄仄仄平平，仄仄○仄平。","平平仄平仄，平平平仄平。","仄平仄平平，平平平仄平。","仄仄仄仄仄，仄平仄仄平。","平○平仄仄，○○仄平平。","平仄仄仄仄，平平仄平平。"],"paragraphs":["羁旅倦京国，春风常闭门。","叩门谁过我，云是竹王孙。","颀然八尺长，玉质文理温。","探之以群书，浩渺倾昆仑。","余波濯我热，挹取不计盆。","朝落清风窗，暮埽明月轩。","傲兀足真趣，不随车马喧。","动可与俱游，静可与忘言。","胡为舍我去，独指岷江源。","偪侧凤翔西，叠岭如骏奔。","滔滔蜀天漏，沉沉山月昏。","到官复何时，清秋禾黍翻。","冷局自少责，读书勿忘餐。","登临时自适，吟思搅乾坤。","鱼雁若可托，篇诗寄湘沅。"],"title":"送元珍赴官合州"}
