{"author":"王安石","id":180527,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["壮志高才偃一藩，更嗟贤路此时难。","长幡欲动何妨屈，老骥能行岂易闲。","沙市放船寒月白，渚宫留御古苔斑。","知公未厌还随诏，归看功名重太山。"],"title":"送王龙图守荆南"}
