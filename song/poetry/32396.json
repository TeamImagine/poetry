{"author":"曾逮","id":32396,"strains":["平平仄仄平，仄仄仄平仄。","仄平平平仄，仄平平仄仄。","平平仄平仄，平仄仄平仄。","平平○仄○，平仄仄仄仄。","仄平平仄平，平仄仄平仄。","○平○仄仄，仄仄○○仄。","○平平仄○，仄仄仄平仄。","平仄仄○平，平平仄仄仄。"],"paragraphs":["开轩在独园，绕屋得清樾。","不知何年树，殆为今日设。","窗扉落林影，时复乱风月。","喧声了不闻，幽弄极可悦。","玉溪僧所庐，无似许明洁。","颇疑三昧手，断取从三浙。","禅房花木深，此语信佳绝。","何以落其成，炉烹荐茗雪。"],"title":"清樾轩"}
