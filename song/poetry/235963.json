{"author":"李光","id":235963,"strains":["平平平仄平，仄仄仄仄平。","平平仄平平，仄平仄平平。","仄仄仄○平，平平仄平平。","仄平平仄○，仄仄平平平。","平平仄仄平，○平○平平。","仄仄平仄平，仄平仄平平。","仄平仄平平，仄仄仄仄○。","仄平平仄平，平仄仄仄平。","平平仄平仄，○仄仄仄平。","平仄仄平○，平○仄仄仄。"],"paragraphs":["迁流南海滨，两见菊蘂黄。","今晨有嘉招，驾言陟崇冈。","负郭得胜游，幽居渺云荘。","小亭椰叶间，下有青莲塘。","寒花卧短篱，疏松间修篁。","隔屋鸡犬声，远村散牛羊。","使君慕幽贞，爱此野趣长。","缅怀千载人，聊复举一觞。","西风起萧瑟，吹我两鬓霜。","旋驾岂无期，良燕讵易忘。"],"title":"丙寅重九权郡李申之置酒严氏野趣亭爱其幽深因作此诗"}
