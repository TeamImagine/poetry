{"author":"曹邺","id":26993,"strains":["平平平仄平，平仄平○仄。","仄仄平仄平，○平仄平仄。","平平平仄平，平仄○仄仄。","○仄平仄仄，平平仄仄仄。","平平？仄平，仄仄平平仄。","仄平平仄仄，仄平平仄仄。"],"paragraphs":["吴宫城阙高，龙凤遥相倚。","四面铿鼓钟，中央列罗绮。","春风时一来，兰麝闻数里。","三度明月落，青娥醉不起。","江头銕剑鸣，玉座成荒垒。","适来歌舞处，未知身是鬼。"],"title":"吴宫宴"}
