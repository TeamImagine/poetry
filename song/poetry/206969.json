{"author":"黄庭坚","id":206969,"strains":["仄仄平仄平，仄○平仄仄。","仄平平平平，仄仄仄平仄。","平平仄仄仄，仄仄平仄仄。","平平平平平，仄仄仄仄仄。","平平平仄仄，仄仄平仄仄。","平仄仄仄平，平平平平仄。","仄平平仄平，仄仄仄仄仄。","仄平平平平，仄仄仄平仄。","平○仄仄平，平仄平平仄。","仄平平平平，平仄仄平仄。"],"paragraphs":["破腊春未融，土膏寒不发。","数声鸣条风，一夜洒窗雪。","开轩万物晓，落势良未歇。","铿铿青琅玕，阅此岁凛冽。","摧埋头抢地，意气终自洁。","君子谓此君，全身斯明哲。","屋头维女贞，额色少泽悦。","稍能窥藩篱，亦有固穷节。","佳兴冉冉生，门外无车辙。","写之朱丝弦，清坐待明月。"],"title":"竹轩咏雪呈外舅谢师厚并调李彦深"}
