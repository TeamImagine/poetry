{"author":"顾云","id":29220,"strains":["仄平仄仄○平仄，平仄平平仄平仄。","仄仄平平仄仄平，仄仄平平仄平仄。","○○仄仄○平平，仄仄仄仄平平平。","平仄仄仄仄平仄，仄仄仄仄平○平。","仄平平平平平○，仄仄平平仄平仄。","平仄平平平仄平，仄仄仄平○仄仄。","平平平仄仄仄仄，平仄仄平平仄仄。","仄平仄仄平平仄，仄仄○平平仄○。","平平平平平平平，仄平仄仄仄仄平。","仄平仄仄仄仄仄，仄仄仄仄平平平。","仄平仄仄仄仄仄，仄仄仄仄平○平。","平平仄仄仄仄仄，平仄仄仄○平平。","平仄仄仄仄仄仄，仄仄仄平○仄平。","平仄平仄仄仄仄，平仄平仄平仄平。","平平仄仄平平仄，平平仄仄○平仄。","平平仄仄平平平，仄仄○平○仄仄。","仄平平仄平○仄，平平平仄平平仄。","平仄平○仄仄平，平平仄仄仄平仄。","仄○平仄仄平平，仄平仄仄仄仄平。"],"paragraphs":["九华太守行春罢，高绛红筵压花榭。","四面繁英拂槛开，帖雪团霞坠枝亚。","空中焰若烧蓝天，万里滑静无纤烟。","弦索紧快管声脆，急曲碎拍声相连。","主人怜才多倾兴，许客酣歌露真性。","春酎香浓枝盏黏，一醉有时三日病。","鼋潭鳞粉解不去，鸦岭蘂花浇不醒。","肺枯似著炉鞲煽，脑热如遭锤凿钉。","蒙溪先生梁公孙，忽然示我十轴文。","展开一卷读一首，四顾特地无涯垠。","又开一轴读一帙，酒病豁若风驱云。","文锋斡破造化窟，心刃掘出兴亡根。","经疾史恙万片恨，墨炙笔针如有神。","呵叱潘陆鄙琐屑，提挈扬孟归孔门。","时时说及开元理，家风飒飒吹人耳。","吴[兢]纂出升平源，十事分明铺在纸。","裔孙才业今如此，谁人为奏明天子。","銮驾何当猎左冯，神鹰一掷望千里。","戏操狂翰涴蛮笺，傍人莫笑我率然。"],"title":"池阳醉歌赠匡庐处士姚岩杰"}
