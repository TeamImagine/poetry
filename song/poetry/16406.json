{"author":"冯时行","id":16406,"strains":["仄平平仄仄，仄平○仄平。","仄平仄平仄，平平平○○。","平平仄仄仄，○仄仄平平。","仄仄平平平，平○平仄平。","○○平仄仄，仄仄平仄平。","平仄仄仄平，仄平平仄平。","仄○平平平，仄平仄仄平。","仄仄平平平，平平○仄平。","仄仄平仄仄，○○仄平平。","仄仄仄仄仄，仄仄仄仄平。","平仄平仄平，平平○仄平。","仄平仄○仄，仄仄仄仄平。","仄平平仄平，平仄仄仄平。","仄仄仄仄平，平仄仄平仄。","○○平○仄，仄仄仄仄平。"],"paragraphs":["舍南开小圃，土平如沃肥。","去年种桃李，今年花离离。","畦丁不解事，其傍树鸡栖。","雨润枝柯繁，风吹花叶披。","颇乘风雨力，似欲桃李欺。","桃李不自持，向人颜色低。","客从何方来，指呼厉色辞。","谓我同薰莸，蒙昏其在兹。","草木区以别，其犹异妍媸。","再拜谢客意，黾勉事剪夷。","桃李佳气浮，欣欣如有知。","老夫意犹恶，有悔不可追。","大哉天地宽，含覆万汇滋。","美恶讵可齐，俱受一元施。","援毫书其事，用贬小己私。"],"title":"斩鸡栖木"}
