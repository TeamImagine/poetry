{"author":"苏轼","id":195155,"strains":["仄仄仄平仄，仄平仄平平。","平○仄平平，仄仄平平仄。","仄仄平仄仄，仄仄仄仄平。","仄仄平仄平，仄仄仄仄○。","仄仄仄仄仄，平平仄平平。","仄仄仄平○，平仄仄仄平。","仄仄仄仄仄，平平平仄平。","平平平仄仄，仄仄平平仄。"],"paragraphs":["我昔在东武，吏方谨新书。","斋空不知春，客至先愁予。","采杞聊自诳，食菊不敢余。","岁月今几何，齿发日向疏。","幸此一郡老，依然十年初。","梦饮本来空，真饱竟亦虚。","尚有赤脚婢，能烹頳尾鱼。","心知皆梦耳，慎勿歌归欤。"],"title":"到颍未几公帑已竭斋厨索然戏作"}
