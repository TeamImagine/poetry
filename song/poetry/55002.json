{"author":"朱熹","id":55002,"strains":["仄平仄仄仄平平，仄仄平平仄仄平。","仄仄平平平平仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["怪来朽壤耀琼英，小𣃁倾筐可代耕。","豢豹于人尽无分，蹲鸱从此不须生。","雪镵但使身长健，石鼎何妨手自烹。","欲赋玉延无好语，羞论蜂蜜与羊羹。"],"title":"次秀野杂诗韵 山药"}
