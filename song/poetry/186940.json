{"author":"刘挚","id":186940,"strains":["仄仄仄平仄，平平仄平平。","平仄仄仄仄，平仄平仄平。","平平仄仄仄，仄仄平仄平。","仄平平○○，仄仄平仄平。","仄○仄仄仄，仄平仄平平。","平平仄平仄，○平仄○平。","平平平平仄，○仄仄平平。","仄仄仄仄仄，○平仄平平。","平平○仄仄，平仄仄○○。","仄平仄仄仄，仄平平○○。","仄平仄仄仄，仄平仄仄平。"],"paragraphs":["隐不在山壑，名园抱南城。","梧竹有远韵，泉石非世声。","林花品莫数，野鸟驯不惊。","主人堂其间，对境心已清。","举遗笑录录，放言独冥冥。","新诗写闲逸，其声自和平。","吾尝攻风俗，燕赵义而诚。","自古志慷慨，其人尚功名。","苟非胜绝地，乌可夺其行。","士于内与外，罕能权重轻。","主人不待识，定无俗世情。"],"title":"寄题定州杨君园亭"}
