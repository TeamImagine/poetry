{"author":"刘黻","id":141917,"strains":["仄仄仄仄仄，仄仄平仄○。","仄仄仄仄平，仄仄○仄平。","○平仄仄仄，仄平仄平平。","仄仄仄仄平，平仄平仄平。","平平仄平平，仄仄平○平。","平平仄平仄，仄仄○平平。","平平仄平平，平仄平平平。","平平○仄仄，平仄平平平。","平平平平平，○仄○仄平。","仄平仄仄平，仄？？？？。","仄平仄仄仄，仄仄平平平。","仄仄仄仄○，仄仄平平平。","仄○平平平，平仄平仄平。"],"paragraphs":["不雨五十日，一雨生意回。","讵料雨复痴，日日闻震雷。","中元节倏届，巨飚恣喧豗。","故挽水倒流，能撼山欲摧。","掀茅与扬沙，境境人号哀。","余禾垫西甽，大木横荒垓。","芝田逮楠溪，廛井归丘莱。","飘骸填港汇，悲魄栖山隈。","吁嗟今之人，瘥札相辘𫐙。","吁天岂耄昏，静□□□□。","积乖必致盭，养烬终成炲。","造化一感应，予夺何心哉。","未闻豳诗官，租税星火催。"],"title":"风水"}
