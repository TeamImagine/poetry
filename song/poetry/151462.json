{"author":"杨公远","id":151462,"strains":["平仄平平仄仄平，平平仄仄仄平平。","平平平仄仄平仄，平仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["天遣冯夷剪水飞，拏空万木冻龙痴。","寒思坡老玉楼句，清想刘叉冰柱诗。","谩拥地炉然竹火，更垂纸帐当罗帷。","谁知预作丰年瑞，不疗贫家眼下饥。"],"title":"连日雪次黄仲宣韵  其一"}
