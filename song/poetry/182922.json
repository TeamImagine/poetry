{"author":"钱藻","id":182922,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["白云岩静最深隈，泉溜泓溶石窦开。","宿雾不生澄晓月，残风轻漾蛰寒雷。","源从天汉星边落，流自鳌峰海上回。","莫谓无心事奔注，曾随霖雨下山来。"],"title":"天平山白云泉"}
