{"author":"宗泽","id":219169,"strains":["仄平平仄仄平仄，平平平平仄仄仄。","仄仄仄仄仄仄○，平平平平仄仄仄。","仄平仄平仄平仄，仄平仄仄平平仄。","平平仄仄仄仄仄，仄仄平平仄平仄。","仄平平仄平仄仄，仄仄平平平仄仄。","仄仄仄平平仄仄，平○仄平平仄仄。","仄仄仄平平仄仄，平平平平○仄仄。","仄平平仄平平平，平平仄仄○平仄。"],"paragraphs":["范公之乐后天下，维师温公乃独乐。","二老致意出处间，殊涂同归两不恶。","鄙夫杖藜访公隠，步无石砌登无阁。","堂卑不受有美夺，地僻宁遭景华拓。","始知前辈稽古力，晏子萧何非妄作。","细读隶碑增慷慨，端正似之甘再拜。","种药作畦医国手，浇花成林膏泽大。","见山台上飞嵩高，高山仰止如公在。"],"title":"题独乐园"}
