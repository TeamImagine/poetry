{"author":"刘敞","id":175379,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄平仄，平平平仄仄平平。"],"paragraphs":["黄门献赋接群贤，上国知名独累年。","不谓招徕从隗始，至今惭愧在卢前。","簿书几废三余学，绳墨空勤一割铅。","还喜迁乔友声近，高山流水入清弦。"],"title":"答陈州通判廷评同年"}
