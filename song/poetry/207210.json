{"author":"黄庭坚","id":207210,"strains":["仄仄仄平仄，平○仄仄平。","仄平平平平，仄平仄平○。","平平仄平仄，仄仄平平平。","○○仄仄仄，仄仄平仄平。","仄平平仄仄，仄仄平平平。","○平平仄○，平平仄仄平。","仄平平平仄，仄仄仄仄平。","仄仄平平仄，平平仄平平。","仄平平仄仄，仄仄平仄平。","仄平仄仄仄，仄仄平平平。","○平平○仄，平仄平仄平。","平仄仄仄仄，仄平○平平。","仄仄仄平平，平仄平仄平。","仄平仄平仄，仄仄仄仄平。","仄平平仄仄，仄仄仄平平。","平平○平平，仄平仄仄平。","仄平仄仄仄，平仄○仄平。","仄仄仄仄仄，仄平仄○○。","仄仄仄平仄，○平仄平平。","仄平仄仄仄，仄平仄平平。"],"paragraphs":["我老倦多故，心期马少游。","愿为春眠蚕，吐丝自绸缪。","翩翩魏公子，阅世无全牛。","吹嘘鼓万物，领袖倾九流。","昨来怀白璧，往撼西诸侯。","中丞文武将，良非卫霍侔。","誓开河源地，画作禹贡州。","壮士捐躯死，鲸鲵尚吞舟。","客心无一寸，草食随百忧。","故人道旧语，末路非前筹。","重来滕王阁，枫叶江上秋。","章子饱径术，赋诗如曹刘。","太学得虚名，权势殊未尤。","祸机发无妄，对吏抵抢头。","遇逢椎鼓赦，帝泽万邦休。","章江三年拘，解装买莫愁。","丽姬泣又悔，生故难豫谋。","邂逅识面晚，困穷理相收。","夜语倒樽酒，参旌偃风旒。","两公但取醉，古今共高丘。"],"title":"次韵章禹直魏道辅赠答之诗"}
