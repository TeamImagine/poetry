{"author":"宋祁","id":24582,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["曾见乌衣赌佩囊，再逢何遽二毛郎。","病姿故有灵光在，牡齿翻随屈产长。","河里笛声频感慨，江南花树剩凄凉。","酒垆便有生平隔，已濯华缨未易狂。"],"title":"喜杨德华见过感旧成咏"}
