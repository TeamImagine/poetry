{"author":"程公许","id":106355,"strains":["平平平平仄，平仄仄仄平。","平平仄平仄，平平仄平○。","仄平平仄仄，平平○平○。","仄平仄平平，平仄平仄平。","仄仄平平平，平平仄○平。","仄仄仄仄仄，仄仄仄仄平。","仄仄仄仄平，○仄平仄平。","仄仄仄平仄，平仄仄平平。"],"paragraphs":["云涛扶胥口，烟雨汇泽涯。","知心隔湖海，悠悠我之思。","玉堂真学士，衡门且栖迟。","那知古渠阳，无地逃骇机。","昔在肩洪崖，风骚屹相推。","道远苦莫致，孰与一解颐。","皎皎彼白驹，空谷谁絷维。","吉士国元气，须造物扶持。"],"title":"县斋秋怀  其六"}
