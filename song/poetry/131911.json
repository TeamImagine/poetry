{"author":"萧立之","id":131911,"strains":["○仄平平仄仄○，仄仄仄平平仄仄。","平平仄○平平平，平仄平平仄平仄。","○平○平平平○，平平平仄仄仄平。","平○○仄仄平仄，仄仄平○平平平。","仄平仄仄平仄○，仄仄平平仄平仄。","平仄仄平仄仄平，平平仄平○仄仄。","平平平仄平平平，仄平仄仄平平平。","仄平仄仄平平仄，平平平平仄○仄。"],"paragraphs":["庭户无人鬭鹊堕，藓径屐痕无半个。","玲珑一骑薰风前，惊起胡床橐驼座。","长身苍髯江梅间，麒麟初脱十二闲。","谁教驱策落何处，水石龃龉山连环。","笔头不识周鼎重，学古胸宽有云梦。","才大万牛挽不前，时来八风吹不动。","寒香含着西风花，汉宫寿斚倾天家。","不愁旱火成焦土，黄头奴来请行雨。"],"title":"次韵答庐陵张新恩"}
