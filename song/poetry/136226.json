{"author":"胡仲弓","id":136226,"strains":["平平仄仄仄，仄仄○平平。","仄仄仄平仄，仄平仄平平。","平仄仄○仄，平仄平平平。","平平○仄仄，仄仄仄平平。","仄仄仄○仄，平○仄仄平。","平平平仄仄，仄仄○平平。","平平○仄仄，仄仄○平平。"],"paragraphs":["山城百货集，富庶如丰年。","市有醉人卧，野无饿莩眠。","天目发深秀，余不流清妍。","山花堕酒盏，水鸟上渔船。","禄薄吏如隠，心闲令欲仙。","人言风土美，我羡长官贤。","何须论赤望，此地称华颠。"],"title":"岁饥郡行赈恤过余杭呈辛县尹"}
