{"author":"汪炎昶","id":167591,"strains":["平平仄仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平仄。"],"paragraphs":["牵牛织女定虚传，快意惟须向目前。","仰腹晒书真自苦，挂裈随俗底须然。","长生殿冷新蛩咽，乞巧楼空破月悬。","何不昨宵来就我，嫩凉恰与醉相便。"],"title":"七夕明日次退翁韵"}
