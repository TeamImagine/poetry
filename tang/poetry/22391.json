{"author":"李商隐","id":22391,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平仄仄，平仄平平仄仄平。","仄仄平平平仄仄，平平平仄仄平平。"],"paragraphs":["人生何处不离群，世路干戈惜暂分。","雪岭未归天外使，松州犹驻殿前军。","座中醉客延醒客，江上晴云杂雨云。","美酒成都堪送老，当垆仍是卓文君。"],"title":"杜工部蜀中离席"}
