{"author":"黄庭坚","id":207904,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["缓辔松阴不起尘，岚光经雨一番新。","遥知数夜寻山宿，便是全家避世人。","落日已迷烟际路，飞花还报洞中春。","可怜不更寻源入，若见刘郎想问秦。"],"title":"和答刘太博携家游庐山见寄"}
