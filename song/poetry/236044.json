{"author":"李光","id":236044,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。"],"paragraphs":["世间儿子总纷纷，属籍吾贤最不群。","天在山中须畜学，风行水上自成文。","操存有约要真见，记问夸多只𫍲闻。","我与东岩情分腆，临分书此勉郎君。"],"title":"赠赵璚夫"}
