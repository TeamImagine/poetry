{"author":"强至","id":182715,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["上公小队俯郊关，读祝焚香拜夜坛。","旱魃此时尤肆虐，应龙何处辄图安。","咒辞如律喷孤剑，刲血须明验一盘。","盛夏连年陪席位，自惭不是牧民官。"],"title":"壬子六月庚申夜陪魏公诣龙坛"}
