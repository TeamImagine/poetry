{"author":"杨亿","id":210513,"strains":["平平仄仄仄平平，仄仄平平仄仄平。","平仄平平仄仄仄，平平仄仄仄平平。","仄平平仄平平仄，仄仄平平平仄平。","仄仄仄平平仄仄，平平平仄仄平平。"],"paragraphs":["轻飚习习起青蘋，宿雾全开霁色新。","高阁晴曦射疏牖，虚堂润气彻华茵。","垫余巾角曾冲雨，晦尽琴徽旋拂尘。","楚泽潦收湖水白，归舟遥忆洞庭人。"],"title":"次韵和表弟张湜秋霁之什"}
