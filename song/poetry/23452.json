{"author":"王十朋","id":23452,"strains":["仄仄仄○平仄平，仄平仄仄仄平平。","平平平仄仄仄仄，平仄仄平平仄平。","仄仄平平仄平仄，平平平仄平平仄。","○平仄仄仄仄平，仄仄平平仄平仄。","平仄平平仄仄平，仄平平仄平平平。","仄仄○平仄平仄，仄仄仄平平仄平。","仄平平仄○平仄，仄仄平平平仄仄。","平平仄仄平○平，仄仄仄平○仄仄。"],"paragraphs":["五月峡中天气歊，竹筒引水那能浇。","江𣸣龙老卧未起，崖石不枯珠自跳。","草草杯盘对君酌，灯前疑是檐花落。","毫端写出万斛珠，共向炎天作冰雹。","妃子名园荔子丹，绛囊初摘堆金盘。","细擘轻红唱君曲，咀嚼水晶牙颊寒。","老翁真个如年少，激水成珠堪一笑。","刘侯自有胸中珠，不止照人兼自照。"],"title":"夜与韶美饮酒瑞白堂秉烛观跳珠，分韵得跳字"}
