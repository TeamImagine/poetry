{"author":"韩淲","id":87560,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平平仄，平平仄仄仄仄平。"],"paragraphs":["江东集里好清诗，未看争知看便知。","句句多般都有格，篇篇出众不趋时。","包藏许大冰霜骨，撘带些儿锦绣皮。","却被铁钱赶归去，诚斋老子也便宜。"],"title":"杨秘监江东集"}
