{"author":"欧阳修","id":79886,"strains":["仄仄平平平仄仄，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["老得闲来兴味长，问将何事送余光。","春寒拥被三竿日，宴坐忘言一炷香。","报国愧无功尺寸，归田仍值岁丰穰。","枢庭任重才余暇，犹有新篇寄草堂。"],"title":"答枢密吴给事见寄"}
