{"author":"黄庭坚","id":207128,"strains":["仄仄仄仄仄仄仄，仄仄平平平仄平。","仄平仄平仄平仄，仄平平平○仄平。","仄平仄仄仄仄仄，平仄仄平平○平。","仄平仄仄○平仄，平仄仄平平仄平。"],"paragraphs":["万事不理问伯始，藉甚声名南郡胡。","远孙白头坐郎省，乞身归来犹好书。","手抄万卷未阁笔，心醉六经还荷鉏。","愿公借我藏书目，时送一鸱开鏁鱼。"],"title":"闻致政胡朝请多藏书以诗借书目"}
