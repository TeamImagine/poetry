{"author":"陈造","id":59606,"strains":["仄仄平平仄仄平，平平仄仄仄平平。","平平仄仄仄平仄，平仄仄平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["杜若洲边卓旆旌，佳晨一醉万金轻。","春光仅有一分在，天气可能三日晴。","解道兰亭亦陈迹，肯吟楚些怆幽情。","人生到处皆儿戏，笑看争标鬭两鲸。"],"title":"上巳溪上燕二首  其二"}
