{"author":"陈造","id":58634,"strains":["仄平仄平平，仄仄仄平仄。","平平仄○仄，○仄仄平仄。","仄仄仄仄仄，平仄仄平仄。","仄仄仄平○，仄仄仄平仄。","平平仄平仄，○仄仄仄仄。","仄仄平仄平，平平仄平仄。","仄○平○仄，仄仄仄仄仄。","平○仄仄平，仄仄平仄仄。","仄○仄平平，平仄○仄仄。","○仄仄仄仄，仄仄平仄仄。"],"paragraphs":["使君古醇儒，内视保良贵。","芸芸镜中影，了莫遁情伪。","赋芧岂至术，机灌彼谁子。","退食一堂间，百事反诸己。","床敷但诗卷，庭砌亦屐齿。","洞洞灵府闲，拳拳圣言畏。","独传迂叟印，不作俯仰愧。","何当拾级前，拱坐商略是。","謦咳付元城，归咏如阙里。","从俗倦执热，得意风雨会。"],"title":"次韵张守不欺堂"}
