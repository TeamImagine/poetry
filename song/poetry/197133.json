{"author":"苏辙","id":197133,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["窗户重重向日明，船居气味此中生。","汀洲出没丛花短，波浪澄虚两岸平。","窜逐南来身未稳，安闲感物意犹惊。","前贤事迹君今似，不愧当年画舫名。"],"title":"题滑州画舫斋赠李公择学士"}
