{"author":"韩元吉","id":29509,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["少年薄宦几东西，送汝临岐意尚迷。","作尉未嗟官职小，致身当与古人齐。","短篷载雪看梅蘂，古驿冲风信马蹄。","尔父渐衰吾已老，寄书时一到南溪。"],"title":"送泽赴新涂尉"}
