{"author":"蒋恢","id":171511,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["腊里春前日日阴，西畴弥觉水云深。","梅边句好无人觅，竹外烟轻有鸟吟。","发兴合穷千里目，著书聊寄百年心。","翻云覆雨谁能问，纳纳乾坤古复今。"],"title":"甲辰腊日遣兴"}
