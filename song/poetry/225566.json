{"author":"李昭玘","id":225566,"strains":["仄仄平平平仄仄，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["簿领栖迟叹陆沈，滔滔何处觅知音。","凌云词句豪难敌，似水交情老更深。","鼷鼠饮河聊满腹，白云出岫本无心。","从今收拾身闲计，洗竹锄花日醉吟。"],"title":"和程适正见赠二首  其二"}
