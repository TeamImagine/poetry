{"author":"释正觉","id":5245,"strains":["○仄仄○，仄平仄平。","仄仄平仄，平平仄平。","平仄仄平仄仄，仄平平仄○○。","平○仄仄，平仄平平。","仄平○仄仄平仄，仄仄仄仄平平平。","仄仄平平仄，平○仄仄平。","仄仄平○平仄仄平平平仄，平平平仄平平○平仄平平。"],"paragraphs":["行脚句亲，住山迹陈。","默有余味，言还失真。","金发响而出碍，玉雕文以丧纯。","胸中器宇，眉底精神。","虎生三日食牛气，海阔万里吞舟鳞。","性得全提鼻，心传不挂唇。","白雪家庭兮独立腰齐之士，红蕉棋局兮尝观柯烂之人。"],"title":"能仁翼长老写师像求赞"}
