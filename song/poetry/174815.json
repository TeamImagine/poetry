{"author":"刘敞","id":174815,"strains":["平平○○平仄仄，平仄平平仄平○。","平○仄仄○○○，平仄平○○仄仄。","平平○仄平平平，仄仄平平平仄平。","○平仄平仄仄仄，仄仄平○仄平平。","仄○平仄仄平仄，平平仄仄平平仄。","平仄平平○○平，仄仄○平仄平仄。"],"paragraphs":["秋霜折胶胡马壮，边马窥边怒边将。","游骑夜入烧回中，烽火朝传过陇上。","关东行客关西来，欲说兵形先啜哀。","长戈不能断右臂，壮士无过委黄埃。","岁输缯帛顾何益，匈奴反以驰荆棘。","安得连山如长城，遍限中原郤蛮貊。"],"title":"防秋"}
