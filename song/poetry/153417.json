{"author":"刘辰翁","id":153417,"strains":["仄仄仄平平，平平仄仄平。","仄○平仄仄，仄仄仄平○。","仄仄平平仄，仄○○仄平。","○○仄平仄，仄仄仄平平。","仄仄○平仄，平平仄仄平。","仄平平仄仄，仄仄仄平平。"],"paragraphs":["步出浣花溪，儿童识杖藜。","逝将随晚景，独自入春泥。","九节闲堪爱，百钱相与携。","行从竹鸡里，径到子规西。","屐弊犹须蜡，壶倾可得提。","暮归惊倒载，笑倒白铜鞮。"],"title":"春景 杖藜入春泥"}
