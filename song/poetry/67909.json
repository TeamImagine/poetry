{"author":"杨冠卿","id":67909,"strains":["平平平仄平平仄，仄平平仄平平仄。","平平仄仄仄平平，平仄仄平○仄仄。","平平平仄平平仄，仄仄仄平平仄仄。","仄仄平平平仄仄，平平仄仄平平仄。"],"paragraphs":["青云年少欢娱地，脆弦繁筦东风里。","金狨醉倚玉骢骄，归去画桥临绿水。","钗梁斜亸云鬟坠，锦帐美人初睡起。","促上红茵翻舞袂，春愁不展眉峰翠。"],"title":"少年乐用李贺韵"}
