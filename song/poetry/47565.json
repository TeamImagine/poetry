{"author":"杨万里","id":47565,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["南中道是岛夷居，也有安期宅一区。","屐齿苔痕犹故迹，霓旌鸾佩已清都。","元戎解领三千骑，胜日来寻九节蒲。","万壑松风和涧水，鸣琴漱玉自相娱。"],"title":"和巩采若游蒲涧"}
