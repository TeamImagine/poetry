{"author":"张耒","id":216367,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["相逢顾我尚童儿，二十年来鬓有丝。","涕泪两家同患难，光阴一半属分离。","扁舟又作江湖别，千里长悬梦寐思。","何日粗酬身世了，卜邻耕钓老追随。"],"title":"送杨补之赴鄂州支使"}
