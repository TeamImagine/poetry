{"author":"许浑","id":22026,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["一笛迎风万叶飞，强携刀笔换荷衣。","潮寒水国秋砧早，月暗山城夜漏稀。","岩响远闻樵客过，浦深遥送钓童归。","中年未识从军乐，虚近三茅望少微。"],"title":"祗命许昌自郊居移就公馆秋日寄茅山高拾遗"}
