{"author":"陆游","id":39148,"strains":["仄仄仄平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄平平平仄仄平。"],"paragraphs":["万里纵横自在身，偶然来看剡溪春。","取将月去闲娱客，携得云归远寄人。","缩地不妨游汗漫，移山随处对嶙峋。","须君更出囊中剑，一为关河洗虏尘。"],"title":"有道流过门留与之语颇异口占赠之"}
