{"author":"舒岳祥","id":143381,"strains":["仄仄仄仄平，平平仄仄仄。","○平仄仄仄，仄仄仄平仄。","仄平平仄平，平平仄平仄。","平仄仄○平，仄仄平平○。","平仄仄仄平，平仄平仄仄。","仄仄仄平平，仄平平平仄。","仄仄仄仄平，仄仄仄○仄。"],"paragraphs":["灼灼日及华，朝荣夕已坠。","牵牛泫碧露，见晛歘憔悴。","拒霜舒晓红，惟愁夕阴至。","蜻蛚庇其根，亦复多愁思。","容色岂不佳，浮脆何足贵。","念此令人嗟，百年何流驶。","所以靖节翁，把菊有深意。"],"title":"瞩物"}
