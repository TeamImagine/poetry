{"author":"汪藻","id":236691,"strains":["平平仄仄平○平，平仄平平平仄平。","平平仄○仄平仄，平平仄仄平平平。","仄平仄仄仄平仄，平平仄仄平平仄。","仄平○仄仄平平，仄仄○平平仄仄。","平○平仄仄○平，仄仄平平平仄平。","仄○○仄仄平仄，仄平仄仄○平平。","平平仄仄平平仄，仄仄平平平仄仄。","平○○仄仄仄平，仄○平平平○仄。"],"paragraphs":["刘郎有酒君当倾，安用新诗鸣不平。","黄粱未叹转头熟，朱弦却喜知音明。","古来去国例憔悴，伊余尚得佳山水。","谢公行处欲千年，拟傍苍崖寻屐齿。","扬帆今向古长干，渡口遥知侬戏官。","此行相伴只明月，到时破璧应团栾。","羮莼饭稻江南俗，剩鲙银丝炊白玉。","人间堕甑万事休，卧看双溪千顷绿。"],"title":"次韵刘立道二首  其一"}
