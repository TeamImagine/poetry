{"author":"赵蕃","id":75025,"strains":["仄仄平平仄仄平，仄平平仄仄平平。","仄平仄仄仄平仄，仄仄平平平仄平。","仄仄仄平平仄仄，平平仄仄仄平平。","仄平平仄平平仄，平仄仄平仄仄平。"],"paragraphs":["暑气侵人百不堪，晚吹微喜鬓毵毵。","手持白羽不胜倦，醉漱清泉欣尔甘。","定夜数锺随谷应，临流几木与天参。","况当风月佳如引，祇欠两公相对谈。"],"title":"六月十一夜简孙子肃子仪"}
