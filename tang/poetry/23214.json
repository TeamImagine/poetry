{"author":"宋之问","id":23214,"strains":["仄仄平○平，仄○○仄平。","仄平仄仄仄，○仄平平平。","平仄仄仄仄，仄平○平平。","仄○仄仄仄，仄仄平平平。","仄仄仄平仄，仄平仄○平。","仄平平仄平，仄平平仄平。","仄平仄平仄，平仄○○平。","仄仄仄平仄，平仄平平平。","平仄仄平仄，仄平仄○平。","仄平仄平平，？仄平平平。","平仄平平仄，平仄平平平。","平平仄仄仄，仄仄仄平平。","平平仄仄仄，平仄○平平。","仄仄平○仄，仄仄仄平平。","仄仄平○仄，仄仄○○平。","仄仄平仄仄，仄○平平平。","平仄仄仄仄，平仄仄平平。"],"paragraphs":["越女颜如花，越王闻浣纱。","国微不自宠，献作吴宫娃。","山薮半潜匿，苎萝更蒙遮。","一行霸句践，再笑倾夫差。","艳色夺人目，敩嚬亦相夸。","一朝还旧都，靓妆寻若耶。","鸟惊入松网，鱼畏沈荷花。","始觉冶容妄，方悟群心邪。","钦子秉幽意，世人共称嗟。","愿言托君怀，倘类蓬生麻。","家住雷门曲，高阁凌飞霞。","淋漓翠羽帐，旖旎采云军。","春风艳楚舞，秋月缠胡笳。","自昔专娇爱，袭玩唯矜奢。","达本知空寂，弃彼犹泥沙。","永割偏执性，自长薰修芽。","携妾不障道，来止妾西家。"],"title":"浣纱篇赠陆上人"}
