{"author":"陆游","id":41603,"strains":["仄平仄仄仄仄仄，仄仄平平仄仄平。","仄仄平平仄仄仄，仄平仄仄仄仄平。","平平仄仄仄平仄，平仄仄平仄仄平。","仄仄平仄仄平仄，平平仄仄平平平。"],"paragraphs":["舞非得谱拍拍错，行未知津步步危。","劫石消磨会当尽，太行突兀乃可移。","清晨瓦釜煮藜粥，遥夜地炉烧豆萁。","此中正自有佳处，区区外慕宁非痴。"],"title":"书感三首  其二"}
