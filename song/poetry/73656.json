{"author":"赵蕃","id":73656,"strains":["○仄仄平仄，平仄仄平仄。","平仄仄仄平，○仄平仄○。","平仄平平○，仄仄仄仄仄。","平仄平仄平，仄平仄仄仄。","○仄平仄仄，○平仄平仄。","平平仄仄仄，平仄仄平仄。","平平平平平，平仄仄仄仄。","平平仄仄平，仄仄○仄仄。"],"paragraphs":["王子母之弟，徐子父之友。","徐学自赣翁，王则因病叟。","游目乡闾中，孰若二士秀。","为汝名本斋，乞言置汝右。","如病资药石，如饥待粮糗。","嗟余亦老矣，门户百年旧。","躬耕贫无田，为圃圣所陋。","家携一束书，勉汝期日懋。"],"title":"本斋"}
