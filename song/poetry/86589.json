{"author":"韩淲","id":86589,"strains":["仄仄仄仄平仄仄，仄仄平平仄平仄。","仄平仄仄平○平，仄仄仄平○仄仄。","仄仄平仄仄仄平，平仄平仄○仄仄。","平平○仄仄平平，仄仄○○仄平仄。","平平仄仄仄平○，平仄平平○平仄。","○平仄仄平仄平，仄平仄仄仄仄仄。"],"paragraphs":["坐卧一榻殊执热，到手清言解烦结。","是谁所作疑弹丸，定自不凡如玉洁。","昨夕之夕饮固多，今日之日调则别。","山园空琐楚台风，水路犹思剡溪雪。","须知野老本忧深，何事骚人更愁绝。","题舆倒载真世贤，伯仁可与智者说。"],"title":"和周次公"}
