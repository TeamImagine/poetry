{"author":"赵抃","id":101307,"strains":["平平仄仄平仄平，仄平仄仄平平平。","仄平仄仄平○平，仄平○仄平○平。","平平平仄仄仄仄，仄仄仄仄○仄平。","仄仄平平仄仄仄，○平仄仄平平平。","平平仄仄仄仄仄，仄平仄仄平平平。","○○平仄平平仄，仄仄仄仄平仄平。","平平仄仄平仄仄，平平平仄平平平。","平○仄仄仄平仄，仄平仄仄平○平。","平平仄仄仄平仄，○平仄仄平平平。","平○仄仄仄仄仄，平平仄仄○仄平。","仄○平仄仄平仄，仄平仄仄平平平。","平平平○仄平仄，仄平仄仄平平平。"],"paragraphs":["唐台压郡东北陲，势旋力转奔而驰。","伟哉造物谁其尸，一山中起高峩巍。","群峰环辅拱以立，背面肘腋相倚毗。","怪石差差少媚色，长松落落无邪姿。","岩隈有路数百仞，直登不悔形神疲。","中间轩豁浮图舍，栋宇彩错金璧辉。","寒泉一亩清可鉴，优游鳣鲔扬鳞鬐。","猿闲鸟暇两呼笑，老僧矍铄趋且嬉。","天风烈烈骨毛竦，更云六月无炎曦。","攀缘绝顶下四顾，溪山百里如掌窥。","我思宜有隐君子，放心不与时安危。","巢由之行已高世，白云卧此逃尧妫。"],"title":"题衢州唐台山"}
