{"author":"刘子翚","id":15209,"strains":["平平平仄平，○平仄平平。","平平仄平平，仄○平平平。","仄仄仄平仄，○平平平平。","仄平平仄仄，仄仄仄仄平。","仄仄平平仄，○平仄○平。","平平仄仄仄，仄仄仄平平。","平平仄平平，仄平仄平平。","平平○仄平，平仄平平平。","仄仄仄平平，平平仄平○。","平平平仄仄，仄仄仄仄平。","平平仄仄仄，仄仄平仄平。","仄平平平平，平平仄平平。","○平仄仄仄，仄平仄平平。","平○仄仄平，平仄仄仄平。","○仄仄平仄，平平○仄○。","仄平仄仄○，平平仄○平。","仄平仄仄平，仄平仄平平。","平平○平仄，○仄○仄○。","平仄仄○仄，仄平平仄平。","仄仄平平平，平仄仄仄平。"],"paragraphs":["常嫌门外车，驱驰但扬尘。","今朝故人来，喜听声辚辚。","昔别自梁苑，分飞湘吴闽。","痛心鸣镝祸，事往勿复陈。","共载谐寥閴，分筇上嶙峋。","山川旧赏识，挟友意弥新。","徘徊小精庐，剧谈口翻津。","为言漂荡余，投迹荒寒滨。","夕火斧僧林，朝餐籴邻囷。","官闲非所恨，有禄不济贫。","牢愁写万斛，语壮眉不颦。","定知撑肠书，为君发精神。","调钟尚变哑，画龙孰窥真。","吾闻倜傥才，韬默贵自珍。","量海浚宜广，豪山磨欲磷。","十科世所重，群公谓当仁。","向来荐牍飞，璧光动高旻。","陈编论糟粕，中有王道谆。","谋国必张国，疗民须活民。","但得君名扬，何异我志伸。"],"title":"少稷远访弊庐仍留佳句书此写怀抱不足为报也"}
