{"author":"晏殊","id":243537,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["十二重环閟洞房，愔愔危树俯回塘。","风迷戏蝶闲无绪，露裛幽花冷自香。","绮席醉吟销桂酌，玉台愁作涩银簧。","梅青麦绿江城路，更与登高望楚乡。"],"title":"春阴"}
