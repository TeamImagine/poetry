{"author":"韦骧","id":191029,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["臲卼肩舆半侧身，嵚岖石磴但无尘。","山行从隶难成列，路转前驱却向人。","更瞰江潭尤觉险，独怜桃李解妆春。","他时跃马康庄稳，莫忘欹危蹙頞频。"],"title":"螗啼岭"}
