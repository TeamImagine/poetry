{"author":"强至","id":182546,"strains":["仄仄平平仄平仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["绿发传家五丹桂，青云错路两朱轓。","凤批天语来严诏，马跃春风候禁门。","造膝从容应有问，披心慷慨不无言。","君王一见知堪用，未历财闱定改恩。"],"title":"送窦彦法学士被诏赴阙"}
