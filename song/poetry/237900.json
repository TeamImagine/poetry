{"author":"王庭珪","id":237900,"strains":["平平仄○仄仄平，仄仄仄仄平仄平。","平平仄○平仄平，仄平仄仄仄仄平。","仄平仄○平仄仄，仄平仄仄平平仄。","平○平仄仄平平，仄仄○○仄平仄。","平平仄平平仄仄，仄仄仄平○仄仄。","仄○平仄仄平○，仄仄仄仄○平平。","仄仄平平平仄仄，平平仄仄平仄平。","仄平平仄仄仄仄，仄仄○平平仄平。"],"paragraphs":["轺车昔参使者驺，万里粟帛咸括搜。","荆蛮小县天一陬，却来执板拜督邮。","督邮偃蹇聊复尔，鹤书夜逐秋风起。","峨冠端恐立螭头，汗脚行当踏龙尾。","公家有儿才毁齿，背诵六经如泻水。","九重天子念勤劳，令试礼部收英髦。","愿作文章惊四海，他年一钓连六鳌。","但知工部好骥子，勿怪将军寻鳯毛。"],"title":"送叙浦令宋元老总干"}
