{"author":"于石","id":163683,"strains":["平仄平平平，仄仄平仄仄。","仄仄仄平仄，仄仄平仄平。","仄○仄仄仄，平平仄平平。","仄平平○仄，仄仄仄仄○。","仄平仄平仄，仄平仄平平。","平平仄○仄，仄仄仄仄平。","平仄仄仄○，仄平仄平○。","仄○仄平○，仄○平仄平。","仄平仄平仄，仄仄○平平。"],"paragraphs":["君在南山南，水阔云漫漫。","我在北山北，木落天地宽。","所思不可见，孤峰碧巑岏。","片云遥相望，脉脉一水间。","水流渺何许，抚松独盘桓。","人生有离合，把酒欲问天。","何以寄所思，取琴倚风弹。","一弹不成调，再弹谁与言。","抱琴耿无寐，月落空山寒。"],"title":"有所思"}
