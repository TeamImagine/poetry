{"author":"杜甫","id":2801,"strains":["平平平仄平平仄，○平○○仄仄仄。","仄平仄平○仄仄，平平仄平仄仄仄。","仄平仄平平仄仄，仄平平仄平○仄。","平仄仄仄仄仄平，仄仄仄仄平仄平。","仄平仄仄平平平，○平仄仄仄仄平。","仄平仄平仄平仄，仄仄仄仄平平平。","○平仄仄，仄平？仄平？仄平平仄仄○仄，仄仄仄仄仄仄仄仄仄平平。","仄仄仄仄仄平平平，仄仄平平平平仄平平平。","○？平平仄仄平平仄仄平，仄仄平仄平平○仄○。"],"paragraphs":["江心蟠石生桃竹，苍波喷浸尺度足。","斩根削皮如紫玉，江妃水仙惜不得。","梓潼使君开一束，满堂宾客皆叹息。","怜我老病赠两茎，出入爪甲铿有声。","老夫复欲东南征，乘涛鼓枻白帝城。","路幽必为鬼神夺，拔剑或与蛟龙争。","重为告曰，杖兮！杖兮！尔之生也甚正直，慎勿见水踊跃学变化为龙。","使我不得尔之扶持，灭迹于君山湖上之青峰。","噫！风尘澒洞兮豺虎𫜪人，忽失双杖兮吾将曷从。"],"title":"桃竹杖引赠章留后"}
