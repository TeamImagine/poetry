{"author":"杨万里","id":45890,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["负暄尚觉日无功，炙手仍愁火失红。","本是雪前风作雪，却缘雪后雪生风。","四郊冻合如相约，七日晴来不肯融。","旧说醉乡堪避暑，避寒也合此乡中。"],"title":"晴后雪冻"}
