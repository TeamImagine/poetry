{"author":"黎廷瑞","id":165750,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["低篷矮艇载诗翁，又泊淮南港汊东。","月黑荒村行独虎，云深远渚拍低鸿。","诗书落落心如梗，天地悠悠鬓欲蓬。","辗转孤衾无限恨，客中此夜与谁同。"],"title":"淮南夜泊"}
