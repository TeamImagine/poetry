{"author":"吕南公","id":208826,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["平昔贤他马少游，有官何必至封侯。","天如大雨当挥手，命合高眠亦到头。","幽涧鱼肥堪煮炙，丰年酒贱易追求。","恨君门馆无酣伴，枉共痴儿对一秋。"],"title":"酬次道京还见寄诗二首  其二"}
