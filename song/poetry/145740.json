{"author":"乐雷发","id":145740,"strains":["仄仄平仄仄，平仄平平平。","○仄平仄仄，仄仄平平平。","平平平仄平，平仄平仄平。","仄仄仄仄仄，仄平平仄平。","平仄仄仄仄，平仄○仄平。","平平仄仄仄，平平平仄平。","仄仄仄平仄，○仄平○平。","仄平仄仄仄，仄○仄仄平。","仄仄仄平仄，仄仄仄仄平。","仄仄仄仄仄，平平仄○○。"],"paragraphs":["溽露霑灌莽，华月流高旻。","吟啸嘉此夜，抚化悲萧辰。","萧辰何所悲，游子多苦辛。","道峻壮力谢，业遥昌志湮。","玄鬓日以变，丰景将遂沦。","堪舆一大宅，羲娥为旅人。","卉木互荣落，蛬蟀何吟呻。","气随稚耄变，理胜恤喜均。","反性乐天爵，测化葆道真。","抚卷慨往哲，芳猷邈难亲。"],"title":"秋夜感怀"}
