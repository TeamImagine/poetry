{"author":"王柏","id":123981,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄平平。","仄仄平平平仄仄，平平仄仄仄平平。"],"paragraphs":["几年丽泽道方亨，别驾重来路竟成。","由是之焉知所止，安而行处坦然平。","疾徐先后将观礼，作屏经营岂为名。","万里修程今放步，胸中堠子自分明。"],"title":"新堤行借山长韵呈韦轩"}
