{"author":"项安世","id":54334,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄仄平仄仄平平。","仄平平仄平平仄，仄仄平平仄仄平。"],"paragraphs":["忆送双旌帝北门，岂知此别是终身。","项亭诗到鲜于锦，羊岘书来暖似春。","只有死当封晋魏，不令生得定燕秦。","世间荣事翻成屈，独抱功名向古人。"],"title":"程枢密父待制挽词二首  其一"}
