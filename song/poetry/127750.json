{"author":"方岳","id":127750,"strains":["平平仄平平，仄仄仄仄○。","平平仄平平，平仄仄平仄。","仄平仄平仄，仄仄仄平仄。","仄仄仄平仄，仄平平仄仄。","仄平仄平平，仄仄平仄仄。","平仄仄仄仄，仄仄平仄仄。","仄仄仄平○，仄仄仄仄仄。","仄平仄仄平，仄仄平仄仄。","仄仄仄平平，仄平平仄平。","仄平仄平平，平仄仄平仄。","○仄平平平，平平仄平仄。"],"paragraphs":["前溪雨埋村，咫尺不我过。","雷霆但蒙鸿，林莽亦掀簸。","竟微一飘洒，起此北窗卧。","对面自胡越，孰为天宇大。","得非老龙公，悯念茅屋破。","田父适在傍，出语惊四坐。","指予两青虹，可见不可唾。","是能隔截之，帝泽谁与播。","坐令水南人，一蹉成百蹉。","上天本均平，夫岂不渠奈。","虹亦何能神，书生例穷饿。"],"title":"雨望"}
