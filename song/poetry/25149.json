{"author":"王十朋","id":25149,"strains":["平平仄仄仄平平，仄仄平平仄仄平。","仄仄平平仄平仄，平平仄仄平平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["平生雅意在丘园，行矣归寻隠者盘。","此日诗盟共君结，明年荔子为谁丹。","欲移仙种栽中土，只恐天资不耐寒。","定向家乡想风味，江瑶斫柱谩加餐。"],"title":"七次韵"}
