{"author":"彭汝砺","id":201443,"strains":["仄平仄仄仄平平，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄仄。","平仄仄平平仄仄，平平仄仄仄平平。"],"paragraphs":["衮衣玉色殿中央，簪佩参差万翼张。","和气每窥天一笑，晬容时见日重光。","九成乐奏蓬山近，百和香焚黼座傍。","鱼跃鸟飞应自喜，君仁三倍胜岐昌。"],"title":"次韵履中学士宴集英殿"}
