{"author":"徐鹿卿","id":117604,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平仄仄仄平。"],"paragraphs":["清梦蘧蘧楚峡阳，镕成句法味悠长。","栽桃小试经纶手，泛菊聊浇锦绣肠。","逸思已堪凌贺白，高怀赢得傲羲皇。","此中真趣人知么，爱酒陶潜不是狂。"],"title":"三山周省元索诗依杜宰韵赋二章  其一"}
