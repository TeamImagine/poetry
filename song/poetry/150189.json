{"author":"方回","id":150189,"strains":["仄仄平平仄○平，仄仄平平平仄平。","仄仄仄仄仄○平仄平，仄平平平仄平平，平平平仄仄平平。","仄仄仄仄平仄平平平，仄○仄仄平平○。","平平平仄仄仄平，仄仄仄○平平平。","仄仄○仄平平平，平○仄仄平○平。","仄平仄仄平仄○，仄仄平平仄○平。","○平仄平仄仄○，仄仄平仄○平平。","平平仄仄○平平，仄仄仄平平仄平。","平仄仄仄平○平，仄○仄仄平平平。","仄平仄仄平平○，仄仄○仄仄仄○。","仄平仄仄平平平，仄平仄仄平平平。","仄仄仄仄平平平，仄○仄仄平平平。"],"paragraphs":["取日虞渊战临平，鼓起金山麾伏兵。","既不画此背嵬军阵形，国容貂蝉佩葱珩，军容金甲马朱缨。","又不画此生面真仪刑，昔王不肯专枢庭。","清凉居士以自名，散遣万骑还屯营。","独控长耳游林坰，林间坐石樵叟争。","不无醉尉呵夜行，孰识朱门抗旄旌。","王孙妙年万事轻，欲蹈箕颍遗浮荣。","龚侯淡墨胜丹青，作此灞桥风雪征。","龙变不测人中英，谛观岂是寒书生。","丈夫出处吾能评，不可长剑即短檠。","得时用世身名亨，否哉履道幽人贞。","叶叶用意何峥嵘，大司马侃孙渊明。"],"title":"韩蕲王湖上骑馿图为王孙叶叶赋"}
