{"author":"贺铸","id":213400,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄仄平仄，平仄仄平平仄平。","仄仄平平仄平仄，仄平仄仄仄平平。"],"paragraphs":["道人临别重留连，应念吾生汩世缘。","拄笏看山犹故态，量船载酒异常年。","兴来不计远千里，休去可须持一钱。","会作清凉老庵主，两盂分粥对床眠。"],"title":"留别彦上人"}
