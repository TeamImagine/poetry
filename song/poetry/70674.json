{"author":"袁说友","id":70674,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄平平平。"],"paragraphs":["快哉真得楚王风，钲鼓喧江四面雄。","但欲帆樯催上水，敢辞井路傍西戎。","江空岁晚飞烟外，人静霜明过浪中。","少泊山腰羌笛断，一樽那肯为诗穷。"],"title":"顺风至采石"}
