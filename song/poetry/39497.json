{"author":"陆游","id":39497,"strains":["仄仄平平仄仄平，平平平仄仄平平。","平平平仄平平仄，平仄平平平仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["社雨晴时燕子飞，园林何许觅芳菲。","江山良是人谁在，天地无私春又归。","残史有期成汗简，修门即日挂朝衣。","人生念念皆堪悔，敢效渊明叹昨非。"],"title":"东轩花时将过感怀二首  其二"}
