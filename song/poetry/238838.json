{"author":"孙觌","id":238838,"strains":["平仄仄仄平，平仄平仄仄。","平平仄仄平，仄仄仄○仄。","仄平仄平仄，仄仄仄平仄。","○平仄平仄，仄仄仄仄仄。","平平平仄平，仄仄仄仄仄。","仄仄仄平○，平○仄○仄。"],"paragraphs":["明月不可呼，清夜时一出。","孤光挂海涯，皎皎转空碧。","道人一茅把，坐睨九年壁。","磨砖破纒缚，骤若老骥逸。","匆匆林下逢，怅望不暖席。","锡杖已凌空，阶庭草如积。"],"title":"送僧妙鉴住广寿寺"}
