{"author":"晁公溯","id":21193,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["江流日日上平芜，细径侵沙渐欲无。","袅袅紫苞开露笋，森森青节乱风蒲。","晴川默数千艘过，深硖遥看一水趋。","传道南樯有归使，晚来失喜问扬都。"],"title":"江流"}
