{"author":"喻良能","id":51754,"strains":["平仄平平平仄平，平平仄仄仄平平。","平平仄仄平平仄，平仄仄平仄仄平。","仄仄仄仄平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["华发萧萧知更稀，回头五十四年非。","花添病眼正临卷，春满故园犹未归。","止酒独醒陶靖节，寄诗相忆谢玄晖。","若为比得新篇美，西蜀江头锦一机。"],"title":"试院次韵马驹父见寄"}
