{"author":"白居易","id":17603,"strains":["仄仄仄平平，平平仄仄平。","仄平平仄仄，仄仄仄平平。","仄仄○平仄，平平仄仄平。","○○平仄仄，仄仄仄○○。","仄仄平平仄，平平仄仄平。","平平○仄仄，平仄仄平平。","平仄平平仄，平平仄仄平。","仄平平仄仄，平仄仄平平。"],"paragraphs":["水畔竹林边，闲居二十年。","健常携酒出，病即掩门眠。","解绶收朝佩，褰裳出野船。","屏除身外物，摆落世间缘。","报曙窗何早，知秋簟最先。","微风深树里，斜日小楼前。","渠口添新石，篱根写乱泉。","欲招同宿客，谁解爱潺湲。"],"title":"闲居自题戏招宿客"}
