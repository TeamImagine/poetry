{"author":"华岳","id":98959,"strains":["仄仄平平仄仄平，平平仄仄仄平平。","仄平仄仄平平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["布作宽袍竹作冠，萧然万虑不相关。","数声横笛烟霄外，一个闲人天地间。","若遇急流须勇退，从教倦鸟不知还。","百年富贵君休羡，得似浮生半日闲。"],"title":"山居"}
