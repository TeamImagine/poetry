{"author":"刘敞","id":175472,"strains":["仄仄平平仄仄平，仄平平仄仄○平。","仄仄仄平平仄仄，平平仄仄仄平平。","平平仄仄平平仄，平仄○平仄仄平。","平仄平平平仄仄，仄平平仄仄○平。"],"paragraphs":["一岁还随一岁来，立春人日竞相催。","细细谷风能破冻，熙熙习俗似登台。","初阳弄色明高柳，残雪留寒伴落梅。","淮北风光元自好，壮心摧谢不胜哀。"],"title":"立春日过荐福寺"}
