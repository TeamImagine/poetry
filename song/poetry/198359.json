{"author":"苏辙","id":198359,"strains":["平平仄仄仄○仄，○仄平平仄仄仄。","仄平仄仄仄平仄，仄仄仄仄平？仄。","仄仄仄平○仄平，仄仄仄平平仄仄。","平平仄仄仄平仄，仄仄仄仄平平仄。","仄平平仄仄平仄，平仄平平平仄仄。","平平仄仄仄平仄，仄平仄仄平平仄。","仄平仄平○平仄，平仄○平平仄仄。","仄平仄仄仄仄平，仄平平○仄平仄。"],"paragraphs":["多生习气未除肉，长夜安眠懒食粥。","屈伸久已效熊虎，倒挂渐拟同蝙蝠。","众笑忍饥长杜门，自恐莫年还入俗。","经旬辄瘦骇邻父，未信脑满添黄玉。","海夷旋觉似齐鲁，山蕨仍堪尝菽粟。","孤船会复见洲渚，小车未用安羊鹿。","海南老兄行尤苦，樵爨长须同一仆。","此身所至即所安，莫同归期两黄鹄。"],"title":"子瞻闻瘦以诗见寄次韵"}
