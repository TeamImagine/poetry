{"author":"苏轼","id":194151,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["五斗尘劳尚足留，闭关却欲治幽忧。","羞为毛遂囊中颖，未许朱云地下游。","无事会须成好饮，思归时欲赋登楼。","羡君幕府如僧舍，日向城南看浴鸥。"],"title":"次韵答邦直子由五首  其五"}
