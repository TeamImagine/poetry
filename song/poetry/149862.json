{"author":"方回","id":149862,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","仄平平仄仄平仄，仄仄仄平仄仄平。","平仄仄平仄平仄，仄平仄仄仄平平。"],"paragraphs":["秋风粳稻又尝新，续食年年肯济贫。","远学佺期响□□，近同东老致仙人。","贵公勋业一杯水，俗子面颜三斛尘。","流火授衣诵豳什，戒寒深恐雁来宾。"],"title":"次韵沈茂实小园偶书  其二"}
