{"author":"陆文圭","id":165949,"strains":["平平仄○平，仄仄平平平。","平平平仄仄，仄仄仄平平。","平平平仄仄，仄仄平平○。","仄仄仄平平，平仄平仄平。","平平仄平仄，平仄仄平平。","仄仄仄仄平，平仄仄平平。","仄平仄仄平，仄仄平平平。","仄○平平仄，平仄仄平平。","平仄平平平，仄仄平平平。","仄平平仄仄，仄仄仄平平。","○仄仄仄平，仄平仄平仄。","平仄平仄仄，仄平仄平平。","○仄仄仄仄，仄仄仄○平。"],"paragraphs":["风沙眯行人，日脚黄无光。","愁鸱蹲古木，冻雁拾余粮。","荒城鸡犬寂，古堠荆蒿长。","瘦马兀冰涂，龙塞天一方。","今晨发申浦，何日抵渔阳。","道傍转徙氓，啼哭势仓黄。","惰游散不归，信美非吾乡。","锦衣虽云乐，无褐可怜伤。","南溯江悠悠，北视天茫茫。","远烦公护视，雨雪上河梁。","从事岂独贤，简书讵能忘。","嗟尔居者逸，拥毡坐高堂。","且置勿复道，击筑饮离觞。"],"title":"寄录事王君玉"}
