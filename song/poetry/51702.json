{"author":"喻良能","id":51702,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["一望云烟兴欲飞，晴光聊复步熹微。","几年想像空怀古，今日登临自送归。","寒菊有花宜靖节，澄江如练忆玄晖。","夜深静坐清人骨，岩影侵堦月满衣。"],"title":"由当涂回宿齐山用杜牧之韵"}
