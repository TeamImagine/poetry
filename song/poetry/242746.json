{"author":"李纲","id":242746,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["栟榈百里远沙溪，水石称为小武夷。","千古碧潭涵夜月，两涯翠𪩘拂朝霓。","猿猱饮涧联修臂，棕木连云擢老枝。","天下幽奇多僻远，只疑造物恶人知。"],"title":"将游栟榈二首  其一"}
