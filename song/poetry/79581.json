{"author":"欧阳修","id":79581,"strains":["仄仄仄平仄，仄平仄平平。","平平仄平仄，平仄○仄平。","仄平平平平，仄仄平仄平。","平平仄平仄，仄仄平仄○。","仄仄○平仄，平平平仄平。","平平平仄仄，○仄仄平平。"],"paragraphs":["老大世情薄，掩关外郊原。","英英少年子，谁肯过我门。","宿云屯朝阴，暑雨清北轩。","逍遥一樽酒，此意谁与论。","酒味正薰烈，吾心方浩然。","鸣禽时一弄，如与古人言。"],"title":"雨中独酌二首  其一"}
