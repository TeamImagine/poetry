{"author":"罗隐","id":30911,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄仄平仄仄平。","仄仄仄平平仄仄，仄平平仄仄平平。"],"paragraphs":["交棃火枣味何如，闻说苕川已下车。","瓦榼尚携京口酒，草堂应写颍阳书。","亦知得意须乘鹤，未必忘机便钓鱼。","欲恐武皇还望祀，软轮征入问玄虚。"],"title":"第五将军于余杭天柱宫入道因题寄"}
