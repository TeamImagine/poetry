{"author":"李之仪","id":205679,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平平仄平。"],"paragraphs":["海岳仙人不我期，碧云幽恨独心知。","坐间优孟已难别，笔下羊欣更出奇。","自是人才空立异，当知臣叔本非痴。","重轻到了存公议，挥扇何劳强执葵。"],"title":"次韵子椿同关圣源吴思道赠董无求有怀米元章"}
