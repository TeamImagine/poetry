{"author":"苏辙","id":197783,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["僧老经时不出山，法堂延客未曾关。","心开宝月婵娟处，身寄浮云出没间。","休夏巾瓶谁与共，迎秋水石不胜闲。","近来寄我金刚颂，欲指胸中无所还。"],"title":"次韵李朝散游洞山二首  其二"}
