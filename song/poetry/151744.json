{"author":"何梦桂","id":151744,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["自怜恶石狠难鞭，归去渔樵结老缘。","野鹤分无轩上禄，醯鸡粗足瓮中天。","病来摩诘非真佛，睡去希夷已半仙。","僻好自耽如嗜酒，醉乡休与醒人传。"],"title":"王石涧赋小有洞天之诗邵青谿和之辄次韵奉谢"}
