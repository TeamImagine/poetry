{"author":"陆游","id":38419,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["烟云深处作生涯，回首人间岁月赊。","留得朱颜凭绿酒，扫空白发赖丹砂。","七弦指下泠泠久，双袖风中猎猎斜。","他日相寻不知处，会从渔父问桃花。"],"title":"赠道流"}
