{"author":"梅尧臣","id":57129,"strains":["仄仄平平仄平仄，仄○平平仄仄仄。","平平仄仄平平仄，仄仄○平仄仄平。","平平仄仄平仄仄，平平仄仄平平仄。","仄平○仄平仄平，仄平仄平平仄○。","○仄○仄仄○仄，平平仄平○仄仄。"],"paragraphs":["永叔新诗笑原父，不将澄心纸寄予。","澄心纸出新安郡，腊月敲冰滑有余。","潘侯不独能致纸，罗纹细砚镌龙尾。","墨花磨碧涵鼠须，玉方舞盘蛇与虺。","其纸如彼砚如此，穷儒有之应瞰鬼。"],"title":"潘歙州寄纸三百番石砚一枚"}
