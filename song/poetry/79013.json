{"author":"释惟晤","id":79013,"strains":["平仄平平平平仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["灯火青荧云坞寺，清猿叫断有余音。","槛梅雪白春风近，山雨盆倾涧水深。","背世迹怜高鸟迹，结交心契老松心。","酬君秀句无新语，徒搅诗肠彻曙吟。"],"title":"次韵和酬"}
