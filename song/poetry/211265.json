{"author":"唐最","id":211265,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["卧听潮音坐看山，烟萝静处闭禅关。","都将物外红尘隔，占得壶中白日闲。","吟罢寒猿号木末，定回清磬落云间。","高僧隠几无余事，应笑劳生去又还。"],"title":"安适轩"}
