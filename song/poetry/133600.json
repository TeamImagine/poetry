{"author":"卫宗武","id":133600,"strains":["仄仄仄仄仄，仄仄仄平仄。","平平平仄平，平仄○仄仄。","仄○平仄○，平仄平仄仄。","仄仄平仄平，平平仄仄仄。","平仄平平平，平仄仄平仄。","仄平平仄仄，平○平仄仄。","仄○仄○仄，仄仄平仄仄。","仄仄仄○平，平仄平平仄。","仄仄○平平，平仄仄平仄。","仄○仄平仄，仄仄平平仄。","仄仄仄平仄，平仄仄仄仄。","平平平平仄，仄仄○仄仄。","仄仄平仄平，仄仄仄仄仄。","仄仄仄平平，平仄○仄仄。","仄仄仄仄平，仄仄平仄仄。","平仄仄仄仄，平○仄仄仄。","平平仄仄○，平仄仄平仄。","平仄仄平平，仄仄仄仄仄。","○仄仄仄平，平平仄仄仄。","平平仄平仄，○平平仄仄。","仄平仄仄平，仄仄平平仄。","○○平仄平，仄仄仄仄仄。"],"paragraphs":["一气有聚散，变化莫能测。","氤氲弥太虚，肤寸繇触石。","翕如华盖张，纷若纤纩擘。","缉缉鲸布鳞，翩翩凤展翼。","祥或旗为黄，祲或珥为赤。","友风而子雨，俄如翻墨汁。","白衣与苍狗，怪状殊不一。","露坐晚观天，时近双星夕。","霭霭从何来，于粲绚金碧。","突如怒涛涌，屹若奇峰立。","黼黻盛彰施，文绣烂组织。","良由天孙巧，匪自屏翳出。","我不为柳州，去拙有所乞。","我不效汾阳，荣进占所得。","但愿焕有章，落笔成五色。","毋使若贝锦，胥谗以作慝。","伤哉杼轴空，民力敝东国。","安得化为缯，散漫浩万匹。","衣被此一方，群黎遍尔德。","仍须语河鼓，牵牛勤负轭。","勉耕左角田，雨作蒸民粒。","穰穰俱满家，庶以给冗食。"],"title":"星夕前露坐观行云有作"}
