{"author":"华镇","id":211973,"strains":["平仄○平仄，平平平仄○。","仄仄仄仄仄，仄仄仄平○。","仄仄平仄平，仄仄○仄○。","平平仄平仄，平仄仄平平。","平平仄平平，平仄仄平平。","○平仄平仄，平仄仄平平。","平平仄平平，平平仄平平。","○平仄平仄，仄仄仄平○。","平仄○平平，仄仄○仄○。","仄仄平○仄，平○仄仄平。"],"paragraphs":["迢递长江表，崎岖青障间。","瑞草杂野卉，吐秀莫穷看。","馥郁谁与奇，细碎如等闲。","荆榛共荣悴，樵牧几摧残。","殊乡采嘉声，千里辏名园。","轻舟走雕槛，文砌荐朱栏。","芳华未盈枝，倾都已酡颜。","疏丛乏葱蒨，薄采愧朱殷。","珍赏占芳时，野客更旧观。","试问蜂和蝶，何如蕙与兰。"],"title":"春日杂兴十五首  其一一"}
