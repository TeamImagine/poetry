{"author":"仇远","id":163895,"strains":["仄平仄平平，平仄仄平仄。","仄仄仄仄平，平仄仄○仄。","仄平仄平仄，仄平仄平仄。","仄仄仄○平，仄仄仄平仄。","平○平平平，平仄平平○。","仄平平仄仄，平○仄○仄。"],"paragraphs":["上人碧云房，苔地不盈丈。","古石六七株，修竹覆其上。","石兄既奇秀，竹君亦高尚。","岁晚永相依，屹不染尘坱。","方参香严师，曾识牛丞相。","解鞍时一息，吾其得闲放。"],"title":"题西梵一翁双清轩"}
