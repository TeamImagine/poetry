{"author":"张炜","id":8227,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["高人深欲买山居，常办栽梅养鹤图。","喜有名园邻水月，不妨清梦忆江湖。","羲之坦腹应相爱，和靖掀髯足自娱。","旦夕杖藜须践约，锦囊先束付奚奴。"],"title":"题可山梅花岩"}
