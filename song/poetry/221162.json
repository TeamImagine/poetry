{"author":"邹浩","id":221162,"strains":["平仄平平仄仄平，平平平仄仄平平。","平平仄仄仄平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["机警如君亦可人，经营门户不因循。","须知孝友是为政，莫叹功名难奋身。","北塔杉松培万本，东皋禾黍列千囷。","尔兄倍觉归来好，百事无为只奉亲。"],"title":"怀至远弟"}
