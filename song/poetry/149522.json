{"author":"方回","id":149522,"strains":["平平仄仄平，平仄仄平仄。","仄平平仄仄，平仄仄仄仄。","仄平平仄平，仄仄平仄仄。","平仄仄仄仄，○仄仄平仄。","仄仄平平仄，平平仄平仄。","仄仄平仄平，仄平仄仄○。","平平平仄平，仄平仄平仄。","仄平仄平仄，仄仄仄平○。","平仄平仄平，仄仄仄仄仄。","仄○仄仄平，平仄仄仄仄。","平○仄仄仄，平仄仄仄○。","仄仄仄○平，仄平○仄仄。","平仄仄仄仄，平平仄仄仄。","仄平平仄仄，平仄平仄仄。","○平平仄平，仄平仄仄仄。","仄平○仄平，平平仄○仄。","平平仄平仄，仄仄仄仄仄。","平○仄仄仄，仄仄仄仄○。","仄仄仄仄平，平仄仄平○。","仄平仄仄平，平○仄平仄。"],"paragraphs":["吾州斗大城，辛丑𦶟于火。","予时年十五，天地一蜾蠃。","窜身城北门，尚忆双髻鬌。","秋暑七月半，汹涌沸炎堁。","日午饥无食，枝头得梨果。","不谓心尚孩，析薪未克荷。","先君儒起家，负冤踣奔播。","赭垣获苟免，小宅亦云颇。","先祖之旧居，竟弗脱此祸。","二三叔父家，赀产素不伙。","焚如既已酷，生理各坎轲。","老者渐丧亡，赖尝教敕我。","田屋悉破散，江湖走一舸。","掇科敭历久，身幸青紫裹。","中年营一区，稍于己意可。","紫阳正面南，乌聊在其左。","前荣艺花木，后圃莳菜蓏。","军兴盗贼起，万卷破甑堕。","乙未九月灾，天特赦么么。","岿然七十翁，吾其理归柁。"],"title":"记火"}
