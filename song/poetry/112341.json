{"author":"张咏","id":112341,"strains":["平平○平平平平，平平仄仄平仄○。","平平仄仄仄仄仄，仄仄仄仄平○平。","仄平仄仄平仄仄，仄仄仄仄平○仄。","仄仄平平仄仄平，平平仄仄平仄仄。","仄仄仄平平仄平，○平仄仄平平平。","平平平仄仄仄仄，仄○○仄平平平。","○仄仄仄仄，○平仄○平。","○平仄平仄，仄仄平○平。","仄仄仄平平仄仄，仄○○仄仄平平。"],"paragraphs":["人之相知须知心，心通道气情转深。","凌山跨陆不道远，蹑𪨗佩剑来相寻。","感君见我开口笑，把臂要我谈王道。","几度微言似惬心，投杯着地推案叫。","此事置之无复言，且须举乐催金船。","人生通塞未可保，莫将闲事萦心田。","兴尽忽告去，挑灯夜如何。","弹琴起双舞，拍手聊长歌。","我辈本无流俗态，不教离恨上眉多。"],"title":"与进士宋严话别"}
