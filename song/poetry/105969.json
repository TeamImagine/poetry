{"author":"岳珂","id":105969,"strains":["平平○仄，平仄仄仄。","仄仄平仄，仄平平仄。","平平平仄，仄仄仄仄。","仄平平仄，平平平仄。","仄仄○仄，平平仄仄。","平仄仄仄，仄平平仄。","○平平仄，○平仄仄。","仄仄仄仄，仄平平仄。","平仄仄平，平平仄仄。","平平平仄，仄仄仄仄。","平平仄平，平仄仄仄。","仄○仄仄，仄仄平○。","平平平仄，平仄平仄。","仄平仄平，平仄平仄。"],"paragraphs":["于惟骑省，神艺造古。","狝兔璇窟，吸蜍银浦。","千文爰袭，百体具举。","庆云澄霭，清风垂露。","鸟迹观象，鱼书辨鲁。","仓创籀述，峄夸咸诅。","如周金版，如岐石鼓。","制比邈健，势穷斯妩。","游史逊妍，冰书挈度。","悠悠千载，孰是去取。","寥寥几人，他莫比数。","世遗赵璧，宝及康瓠。","𪾸心何尚，征睫何睹。","表而出之，光我书府。"],"title":"徐铉小篆千文帖赞"}
