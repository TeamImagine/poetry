{"author":"苏颂","id":179010,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["出处逢时道不殊，当年功立老闲居。","来膺冕绂三公命，归奉云章五色书。","社稷元臣名已遂，山河雄镇宠仍疏。","琼林诏饯衣冠盛，岂止都门百两车。"],"title":"恭和御制赐太师致仕文彦博七言四韵诗一首"}
