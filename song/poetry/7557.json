{"author":"王之道","id":7557,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄平平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["院落青和昼漏长，曲栏高槛倚新妆。","未饶玉蘂来仙女，那羡莲花似阿郎。","遣兴勉从吾辈在，追欢难入少年场。","开缄忽得惊人句，满纸云烟翰墨香。"],"title":"和方正叔芍药"}
