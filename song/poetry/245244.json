{"author":"喻汝砺","id":245244,"strains":["仄仄平平仄仄平，平平平仄○平平。","仄平仄仄仄平仄，平○仄平平仄平。","平平仄平平仄仄，平平仄平仄仄平。","仄仄平平仄平仄，平平仄仄仄平平。"],"paragraphs":["乱后飘零歇此身，风光无赖更清新。","客怀易感酒添病，诗思苦悭花减春。","南枝北枝莺舌巧，前村后村雨脚匀。","暂借溪边老为客，花心柳眼莫撩人。"],"title":"草堂诗  其五"}
