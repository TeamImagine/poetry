{"author":"陆文圭","id":166204,"strains":["平平平仄仄平平，仄仄平平仄仄平。","仄仄平平平仄仄，平仄仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["词章科目溯当年，璧水名流孰子先。","杜甫生逢天宝末，陶潜空忆义熙前。","明庭结绶怀新渥，暗壁移灯理旧编。","约对青山谭出处，一冬涧雪长新泉。"],"title":"寄戴帅初先生"}
