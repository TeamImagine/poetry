{"author":"张镃","id":80912,"strains":["平○仄平仄，平平仄○仄。","仄○平仄仄，○平仄平仄。","平○平平仄，平平○仄仄。","平平仄平仄，平仄○仄仄。","平平仄平仄，平平仄平仄。","仄仄平平平，仄平仄○仄。","平平仄仄○，○平仄平仄。","仄仄平仄仄，平仄仄平仄。","○平仄仄平，平平仄○仄。","仄○仄仄仄，仄仄○○仄。","仄仄平仄仄，仄平平仄仄。","平平平仄平，仄仄平仄仄。","平○仄仄平，仄仄○平仄。","平平平仄仄，仄○平平仄。","仄○仄平平，仄仄平仄仄。"],"paragraphs":["林间忘时节，今朝忽重午。","雨过天未昧，轻阴障初暑。","追思儿童日，争先缠彩缕。","葵榴映昌{蜀欠}，梅李参角黍。","书堂给休假，欢呼屡跳舞。","但喜逢佳辰，那知岁如许。","遄经六六回，劳生竟何补。","幸早安静乐，飞潜伴鳞羽。","犹怜艾作人，狞瞠俨当户。","想其亦自畏，势险正骑虎。","孰若平地我，不随时仰俯。","门前鸥鹭波，宅畔花柳圃。","晨看一卷经，暮饮三杯醑。","诗成时落韵，格调任逾矩。","大胜汨罗人，独醒徒自苦。"],"title":"重午"}
