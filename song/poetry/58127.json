{"author":"张栻","id":58127,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["天与孤清迥莫邻，祇应空谷伴幽人。","千林扫迹愁无那，一点横梢眼便亲。","顾影莫惊身易老，哦诗尚觉句能新。","几多生意冰霜里，说与夭桃自在春。"],"title":"和宇文正甫探梅"}
