{"author":"郭祥正","id":191861,"strains":["平平仄仄仄仄平，平○仄仄平平平。","平○仄仄仄平仄，○仄仄仄平平○。","仄平○仄平仄仄，仄仄仄仄○平平。","平平仄○仄仄仄，仄平仄仄平平平。","仄仄平○仄仄仄，仄仄仄仄平○平。","仄平○平仄○仄，仄仄仄仄仄○平。","仄平仄仄仄平仄，仄仄仄仄○平平。","平平仄○仄仄仄，仄平仄仄○平平。","平平平平仄平仄，仄仄仄仄平平平。","○仄平平仄仄仄，仄平平仄平平平。","平平仄仄仄仄仄，仄仄仄平平仄平。","平平仄仄仄平仄，平仄仄仄仄○平。","平平平平仄仄仄，仄平平仄平平平。","仄仄平平仄仄仄，仄仄仄仄平平平。","仄平仄仄仄平仄，平仄仄平平仄○。","平平平平，仄仄仄仄平仄仄，仄仄○○○仄平。"],"paragraphs":["高生妙画世所知，君藏两幅尤瑰奇。","春回老柳未全绿，和气盎盎微风吹。","负暄当案谁氏子，坐以训诂传童儿。","麻鞋破穿十指露，纻衫短袖乌巾欹。","眼吻开张手捉笔，叱怒底事扬其威。","两童分争迭相挽，彼二稚子傍观窥。","一童独卧守书卷，性习已见分醇醨。","皤然老叟醉兀兀，二孙侧立犹扶持。","余皆伶官杂村妓，插笛放鼓陈威仪。","三犬奔来吠欲啮，二人惊顾方攒眉。","伶家有子少亦黠，两手据鞍驴载之。","尊卑向背极精妙，精妙得以意思惟。","田翁丰年固取乐，又能教子勤书诗。","德泽涵濡赋敛绝，致我鼓腹咸熙熙。","画工亦画太平事，谁欲扰之生乱离。","高生高生，不独爱尔之妙笔，对此颇思三代时。"],"title":"夏公酉家藏老高村田乐教学图"}
