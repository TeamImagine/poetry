{"author":"罗愿","id":64366,"strains":["仄仄仄仄仄，仄平平仄平。","仄平仄仄仄，平仄平仄平。","平平仄平平，仄○仄○平。","仄平平仄仄，仄仄仄平平。","平平仄平仄，仄仄仄平平。","○平仄仄平，仄仄平仄平。","○仄仄仄仄，○平仄平平。","仄平仄平平，仄仄平平○。","平平仄平仄，○仄○平平。"],"paragraphs":["许嫁女始字，昔人良所钦。","此身有所属，安得强委禽。","嗟哉乃翁愚，弃盟欲重寻。","死生还复合，世谓遂初心。","谁知彼寒女，义烈动芳襟。","顷来已一惭，厚愧方在今。","正性不负物，临流殒千金。","我来吊丛祠，目眩寒潭深。","凄凉一川上，行客闻知音。"],"title":"题贤女铺"}
