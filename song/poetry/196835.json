{"author":"朱长文","id":196835,"strains":["平平平仄仄平平，平仄平平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["韦公池阁尚依然，宾主于今不乏贤。","郡内欣逢两耆俊，樽前喜会四同年。","清谈自可成珠玉，真赏何须听管弦。","宴罢旌旗摇暮霭，蔡经寂寞别群仙。"],"title":"蒙使君召预池光之会"}
