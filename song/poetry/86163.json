{"author":"韩淲","id":86163,"strains":["平平仄平平，仄仄仄平仄。","仄平仄仄仄，平平仄○仄。","平平仄○平，仄仄仄○仄。","平平平仄平，仄仄仄仄仄。","仄仄平平○，仄仄仄平仄。","平平平仄平，仄仄仄平仄。","平○平仄平，仄仄仄平仄。","仄平仄平○，平平仄○仄。"],"paragraphs":["家山蜡梅开，历历水边树。","故园不可见，胡能写吟句。","随风惜其姿，破雾得其趣。","淋漓衔一杯，错莫展数步。","不道缁尘中，恼我尚沉痼。","瓶簪良自佳，但恐失平素。","香传疑麝煤，体弱岂金铸。","我居小窗横，幽怀眇回互。"],"title":"蜡梅"}
