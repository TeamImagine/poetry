{"author":"程俱","id":235429,"strains":["仄仄仄○仄，平平仄平平。","平平仄平仄，平平○○平。","平平仄○仄，仄仄○平平。","平平仄仄平，○○仄平平。","平平仄仄仄，仄○仄仄平。","平平仄平平，○仄仄仄○。","平○仄平仄，平平仄平平。","仄平平仄仄，仄仄仄仄平。"],"paragraphs":["细字忽难读，松窗失朝晖。","开帘视天宇，屯云凝如黳。","霏微乍喷洒，翕忽看淋漓。","斯须建百川，中庭即方池。","秋雷亦动地，势汹万鼓鼙。","虚檐忽无声，苍狗变白衣。","飘摇露穹碧，凉飚洗蒸炊。","雨师真解事，作止适所宜。"],"title":"秋雨三首  其一"}
