{"author":"司空曙","id":7767,"strains":["平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，平仄平平仄仄平。","仄仄平平平仄仄，平平仄仄仄平平。"],"paragraphs":["烟芜满洞青山遶，幢节飘空紫凤飞。","金阙乍看迎日丽，玉箫遥听隔花微。","多开石髓供调膳，时御霓裳奉易衣。","莫学辽东华表上，千年始欲一回归。"],"title":"送王尊师归湖州"}
