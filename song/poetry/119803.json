{"author":"林希逸","id":119803,"strains":["仄仄平平仄，平平仄仄平。","○平平仄仄，仄仄仄平平。","仄仄平平仄，平平○仄平。","仄平平仄仄，仄仄仄平平。","仄仄平平仄，平平平仄平。","○平平仄仄，仄仄平平平。"],"paragraphs":["士有非常勇，堂堂赴敌场。","听琴何比象，属意在轩昂。","触手声何怒，推床兴欲狂。","广陵无散卒，易水有刚肠。","剑客休夸诧，桐君为发扬。","闻弦心有感，解使懦夫强。"],"title":"勇士赴敌场"}
