{"author":"黄裳","id":204540,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["坐间长爱水相从，间凿方池贮碧空。","十尺清泠虽有限，一襟潇洒已无穷。","龟鱼世界东西近，河汉光芒上下通。","数卷芰荷时得雨，洒然如在楚江中。"],"title":"和冯达夫小沼之什"}
