{"author":"冯时行","id":16423,"strains":["仄仄仄仄仄，仄平平仄平。","平平仄仄仄，平仄仄仄平。","平○仄平仄，仄仄仄平○。","仄仄○平仄，仄仄仄仄平。","仄平○平仄，仄平仄平平。","○平仄仄○，平平仄○平。","仄平平平仄，平仄平仄平。","平仄平仄仄，平仄仄平平。","仄平仄平仄，仄平仄平平。","仄平平平仄，仄仄平仄平。","仄平仄平平，平○仄平平。","平平仄仄仄，仄仄平仄○。","平平仄平仄，平平仄平平。","平平仄仄仄，平仄仄平平。","○仄平平仄，仄仄仄平平。","仄仄○平平，平仄仄仄○。","仄仄仄仄仄，仄仄仄仄平。","平○仄平仄，仄仄仄平平。","仄平○仄仄，平平仄平平。","平仄平平仄，仄平仄平○。","○仄仄仄平，平平仄仄平。","仄平平平平，仄平仄平○。"],"paragraphs":["四十发已白，百谋无一成。","林泉有夙志，芝术寄晚程。","人间好山水，往往尽经行。","辄忌堕圭组，所至欲有营。","卧龙胜兰若，曩游惬平生。","苍茫紫翠间，藤萝路回萦。","上方攀跻迥，遐瞩襟宇宏。","风飒秋岭瘦，云护晓泉明。","汲甘漱芳润，撷香佩华英。","境迷烟霞痼，道豁人鬼盲。","是时驾言旋，濡毫记前楹。","于今已八稔，愧负猿鹤盟。","君今倚岩桂，泠然赋晨征。","仙人饵白石，幽士饭青精。","兴托风尘表，咏味见高情。","欲往从之游，秋梦一羽轻。","静躁本异趣，出处谅欲诚。","胸中一丘壑，敢以易功名。","杖藜如可再，君为寄先声。","南岳宽嘲笑，北山缓讥评。","行亦老菟裘，今姑隠市城。","此心随云归，与山日逢迎。"],"title":"和鲜于晋伯游卧龙"}
