{"author":"叶时亨","id":65191,"strains":["平仄平平平仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["男子升沉虽系天，风花高下亦俄然。","功名未老终归手，富贵须时小着鞭。","落魄羁怀长道路，苍茫客面染风烟。","张仪此舌欣无恙，谈笑封侯会有年。"],"title":"示郭仲达  其二"}
