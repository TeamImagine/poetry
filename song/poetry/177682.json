{"author":"王禹偁","id":177682,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["牡丹落尽正凄凉，红药开时醉一场。","羽客暗传尸解术，仙家重𦶟返魂香。","蜂寻檀口论前事，露湿红英试晓妆。","曾忝掖垣真旧物，多情应认紫微郎。"],"title":"芍药诗  其一"}
