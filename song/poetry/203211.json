{"author":"释道潜","id":203211,"strains":["仄仄仄平仄，平仄平仄平。","仄平平仄仄，平仄平平平。","○平仄○仄，仄仄仄仄平。","○平平仄仄，仄○平仄平。","○仄平○平，仄仄平仄平。","平平仄平仄，仄仄仄仄平。","平平仄平平，仄仄仄仄○。","仄平平仄平，仄仄仄仄平。","平平仄平仄，仄仄平平平。","仄平仄仄仄，平仄仄仄平。","平平仄仄平，仄仄平平平。","仄仄仄仄○，平仄○平平。"],"paragraphs":["念子少年日，豪气吞九州。","读书知穾奥，游刃无全牛。","当时所献策，考致第一流。","论高追贾谊，气胜凌马周。","胜理非空文，灼可资庙谋。","危根易摇动，谓子不好修。","呜呼一齐人，柰彼众楚咻。","孔门余四科，士岂一律求。","区区事屠钓，崛起为公侯。","数奇信有命，君亦忘怨尤。","平生所著书，字字铿琳球。","子道决不泯，千载传芳猷。"],"title":"哭少游学士  其二"}
