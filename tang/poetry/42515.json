{"author":"吕岩","id":42515,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["日为和解月呼丹，华夏诸侯肉眼看。","仁义异如胡越异，世情难似泰衡难。","八仙炼后锺神异，四海磨成照胆寒。","笑指不平千万万，骑龙抚剑九重关。"],"title":"七言 四十六"}
