{"author":"文同","id":168642,"strains":["仄仄平平仄仄平，平平平仄仄平平。","平平仄仄仄仄仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一涧呀然截乱峰，更于何处问途穷。","高深出井又入井，曲直上弓还下弓。","绝底乍临浑偪仄，危颠才彻似飞冲。","我来行县须经此，正在炎炎三伏中。"],"title":"炭泉险道"}
