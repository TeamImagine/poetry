{"author":"张说","id":34723,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄平仄仄平平仄，平平仄仄仄平平。"],"paragraphs":["温泉启蛰气氛氲，渭浦归鸿日数群。","骑仗联联环北极，鸣笳步步引南熏。","松间彩殿笼佳气，山上朱旗绕瑞云。","不知远梦华胥国，何如亲奉帝尧君。"],"title":"扈从温泉宫献诗"}
