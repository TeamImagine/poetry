{"author":"刘克庄","id":115513,"strains":["仄仄平平平仄平，平平平仄仄平平。","仄平平仄平平仄，仄仄平平仄仄平。","平仄平平平仄仄，平仄平仄仄平平。","平平仄仄平平仄，仄仄平平仄仄平。"],"paragraphs":["宿昔银鞍狨覆鞯，今骑秧马垦荒田。","学神仙者丹多坏，立事功人传少全。","谁管灵均初度日，都忘弥勒下生年。","新皇早晚开宣室，定有英才对席前。"],"title":"生日和竹溪二首  其一"}
