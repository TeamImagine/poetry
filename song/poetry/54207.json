{"author":"项安世","id":54207,"strains":["仄仄平平平仄仄，仄平仄仄仄平平。","平平平仄平平仄，平仄平平平仄平。","仄仄仄平平仄仄，仄平平仄仄平平。","平平仄仄平仄仄，仄仄平平仄仄平。"],"paragraphs":["老子年来惊五馈，闭门不出动经旬。","谁家花有倾城色，何处园无持酒人。","直以故书消遣日，短于佳句柰何春。","东君似欲相料理，柳外风来絮满身。"],"title":"不出"}
