{"author":"释德洪","id":228368,"strains":["仄仄平平○仄○，平平仄○平○平。","仄○平仄平仄仄，仄仄仄仄平平平。","仄平仄仄仄○仄，平仄仄平○仄仄。","平平平仄平仄仄，仄仄仄平平仄○。"],"paragraphs":["料理诗情难复难，萦心结思倾毫端。","夺回天地英秀气，坐令落纸生风寒。","老猿夜月叫苍壁，孤鹤晓霜疏羽翰。","精神清韵知几许，付与后来能者看。"],"title":"还太首座诗卷"}
