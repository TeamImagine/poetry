{"author":"彭汝砺","id":201588,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。","平平仄仄仄平仄，仄仄平平平仄平。"],"paragraphs":["日暖鱼游百子池，雨余花折万年枝。","微风静觉丝缗远，暖日徐看淑景移。","九奏高张洞庭乐，七言遍赋柏梁诗。","吁俞不忘几微戒，恰似唐尧虞舜时。"],"title":"拟赏花钓鱼诗  其五"}
