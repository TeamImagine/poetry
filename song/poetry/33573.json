{"author":"陆游","id":33573,"strains":["平仄平仄平，平仄平仄平。","平平仄仄仄，平仄仄○仄。","平平仄平平，仄仄仄平仄。","平○平仄○，仄仄平平仄。","仄平仄平仄，仄仄平平仄。","仄仄仄仄○，仄仄仄仄仄。","仄仄仄平仄，平仄平仄仄。","仄平仄平平，平仄仄平仄。"],"paragraphs":["南市沽浊醪，浮螘甘不壊。","东门买彘骨，酰醤点橙薤。","蒸鸡最知名，美不数鱼蟹。","轮囷犀浦芋，磊落新都菜。","欲赓老饕赋，畏破头陀戒。","况予齿日疏，大脔敢屡嘬。","杜老死牛{炙火=肉}，千古惩祸败。","闭门饵朝霞，无病亦无债。"],"title":"饭罢戏作"}
