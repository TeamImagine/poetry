{"author":"戴复古","id":93974,"strains":["仄仄平平平仄仄，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["自换端平新历日，眼看日月倍光辉。","南州有雪古来少，人日不阴今见稀。","鼓舞万方观德化，转移一世属天机。","朝廷有道吾君圣，办作升平老布衣。"],"title":"人日"}
