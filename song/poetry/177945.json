{"author":"张维","id":177945,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄仄平仄平平。","仄仄平平仄平仄，平平仄仄仄平平。"],"paragraphs":["不贤那得似长城，偶向潢池盗弄兵。","静沼何妨无事饮，幽寻聊记所居名。","千山倒影湖新复，两洞潜珍景旋生。","纪事还须武陵笔，亭成唯拟看题荣。"],"title":"和刘颖"}
