{"author":"韩琦","id":90806,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["绝塞风霜正树威，不知韶律起从微。","十千酒且迎春酌，五九寒须半腊归。","破屐好山连日上，费诗娇雪着人飞。","属封所过皆蒙惠，民吏应如挟纩衣。"],"title":"次韵和都运崔谏议寄示立春前一日宿岚谷山程"}
