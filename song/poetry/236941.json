{"author":"汪藻","id":236941,"strains":["仄平仄平平，仄仄平仄仄。","○○平平平，平仄仄仄○。","仄平平仄○，○仄○平仄。","仄平平仄平，平仄仄○仄。","仄仄仄平○，○仄仄平○。","仄平平平平，仄仄仄平仄。","平平仄○平，○仄仄平仄。","仄平○平平，仄仄平仄仄。","仄○○平平，仄仄仄平○。","仄平仄平平，仄仄仄平○。","平仄仄○○，平仄平仄仄。","仄平仄○平，仄仄○平仄。","平平平仄○，平仄平仄仄。","平平平○○，仄仄仄仄仄。","仄平平平平，○仄仄平仄。"],"paragraphs":["百川萃南州，水族何磊砢。","其间琴高鱼，初未列楚些。","岂堪陪薧鲜，裁用当殽果。","土人私自珍，千里事封裹。","遂令四方传，噍嚼亦云颇。","俗云琴高生，控鲤宛溪左。","灵踪散如烟，遗鬣尚余颗。","向来骑鲸人，逸驾尝慕我。","不应当时游，反用此么么。","得非效齐谐，怪者记之过。","彭越小如钱，踪迹由汉祸。","越书载王余，变化更微琐。","因知天地间，人莫穷物伙。","区区于其中，臆决盖不可。","伪真吾何知，且用慰颐朵。"],"title":"琴高鱼"}
