{"author":"杨亿","id":210804,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["听话吾庐忆翠微，石层悬瀑溅岩扉。","风和林籁披襟久，月射溪光击浪归。","露畹荒凉迷草带，雨墙阴湿长苔衣。","终年已结南枝恋，更羡高鸿避弋飞。"],"title":"因人话建溪旧居"}
