{"author":"陆游","id":33130,"strains":["仄仄○平○仄仄，仄平平仄平仄仄。","平平仄仄平仄仄，仄仄平平平仄○。","平平○仄仄平平，仄仄平○○仄仄。","仄○平仄仄仄仄，平仄平平仄平○。","平○仄仄仄仄仄，仄仄○平仄平○。","仄○仄仄仄仄仄，仄仄平平仄○仄。"],"paragraphs":["用酒驱愁如伐国，敌虽摧破吾亦病。","狂呼起舞先自困，闭户垂帷真庙胜。","今朝屏事卧湖边，不但心空兼耳静。","自烧沉水瀹紫笋，聊遣森严配坚正。","追思昨日乃可笑，倚醉题诗恣豪横。","逝从屈子学独醒，免使曹公怪中圣。"],"title":"病酒新愈独卧蘋风阁戏书"}
