{"author":"曾巩","id":174141,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["茅舍开扉胜事稠，况携佳客此中游。","妖红落后坚松在，南涧清时野潦收。","林带寒烟如水合，山含晴日似尘浮。","不嫌淡薄幽人趣，欲进藜羹更少留。"],"title":"留山中诸君子见访"}
