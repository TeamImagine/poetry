{"author":"徐瑞","id":166915,"strains":["平仄平平仄仄平，仄平仄仄仄平平。","平平仄仄仄平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["秋入郊原四望空，石梁老树立西风。","文章子不减班掾，丘壑吾能过庾公。","池上纷纷成底事，尊前兀兀有奇功。","山中芋栗今朝熟，万一寻盟榾柮红。"],"title":"寄芳洲先生"}
