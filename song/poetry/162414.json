{"author":"丘葵","id":162414,"strains":["仄仄平平仄仄平，仄平仄仄仄平平。","平平平仄平平仄，仄仄仄平仄仄平。","仄仄平仄平仄仄，平平平仄仄平平。","平平平仄平平仄，仄仄平平仄仄平。"],"paragraphs":["偶趁秋风一到城，市尘湫隘败人清。","牵丝聊作逢场戏，举眼那知得月明。","寂外幡幢皆古意，堂边萱草自秋声。","因过方寸观心印，见得泥牛入海行。"],"title":"游承天寺海翁首座相与登月台因过方丈"}
