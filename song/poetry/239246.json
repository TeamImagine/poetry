{"author":"孙觌","id":239246,"strains":["仄仄仄平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["小槛大红直欲然，乔林老翠自生烟。","云萝属地青霞帔，雨䇲填沟赤仄钱。","折柳贯鱼初受钓，解龟挽酒看垂莲。","便须秉烛追良夜，花减春归又一年。"],"title":"题惠声伯溪亭"}
