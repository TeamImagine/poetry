{"author":"曹勋","id":12874,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["销沈壮气已无余，尚有床头数卷书。","再命岂宜居旧物，三乘只合乐真如。","修门喜见平生友，穷巷何堪长者车。","顾我久寻方外侣，按摩颇欲献呵嘘。"],"title":"和虚中见赠二首  其二"}
