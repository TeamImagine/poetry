{"author":"太宗皇帝","id":26,"strains":["仄○平仄仄，仄仄○平平。","仄仄平平仄，仄仄仄○平。","○○平仄仄，仄仄仄平平。","平仄平平仄，平平○仄平。","平平仄仄仄，仄○仄○平。","仄仄仄平仄，平平仄仄○。","○平仄仄仄，仄仄仄平平。","仄平○平仄，平仄仄平平。"],"paragraphs":["楚王云梦泽，汉帝长杨宫。","岂若因农暇，阅武出轘嵩。","三驱陈锐卒，七萃列材雄。","寒野霜氛白，平原烧火红。","雕戈夏服箭，羽骑绿沈弓。","怖兽潜幽壑，惊禽散翠空。","长烟晦落景，灌木振严风。","所为除民瘼，非是悦林丛。"],"title":"出猎"}
