{"author":"吴芾","id":18339,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄平平仄仄平。"],"paragraphs":["落笔摛辞烂有章，故应往岁擅文场。","身登霄汉声猷著，兴寄湖山气味长。","无计盍簪同把酒，尚怀扫地对焚香。","依然日暮碧云合，相望回头各一方。"],"title":"和田伯清见寄  其二"}
