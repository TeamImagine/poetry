{"author":"萧立之","id":132207,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["归鞯忽报出山城，笳鼓旌旗送若迎。","满担图书仍语录，全家风雨又山程。","行须有用藏非损，来本无心去亦轻。","家里湖山元不恶，知公久矣忆莼羹。"],"title":"送实堂吴帅归天台二首  其一"}
