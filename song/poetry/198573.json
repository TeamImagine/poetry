{"author":"苏辙","id":198573,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["忧患经怀沃漏卮，荣华过眼脱轻衣。","定心稍觉无来往，时事谁能问是非。","禄去身安常自喜，宅成囊竭可无讥。","交游散尽余亲戚，酒熟时来一叩扉。"],"title":"十日二首  其二"}
