{"author":"梅尧臣","id":57128,"strains":["仄仄平仄仄，仄平平仄平。","仄平仄平○，仄仄仄仄平。","仄仄仄仄仄，平仄仄仄○。","仄仄平仄仄，仄仄○仄平。","平平仄仄仄，仄仄平仄平。","平平仄○平，○仄平平平。","仄平仄仄平，仄仄○平○。","仄仄仄仄仄，仄平仄仄平。","○平仄仄仄，○仄平仄平。","平平平平仄平仄，平仄仄仄仄仄平。","平平仄仄平仄平，仄平仄平平仄平。","平平平仄平仄○，仄○仄平平仄平。","平平仄仄○○○，仄仄仄平平仄平。"],"paragraphs":["未识潘岳貌，已知潘岳名。","去年改藩屏，暂此解佩缨。","一见意已合，谈笑仆屡更。","岂唯文学富，况亦论事精。","溪边昔欲罢，屑屑秋雨零。","于今又闻蝉，重起悲凉情。","作诗远见招，值我将西行。","譬彼矫翼鸟，革然顾侣鸣。","苍山不可陟，空入江上舲。","黄君虽云约同泛，明日自访柳恽汀。","寒儒所向多不成，或西或东车马惊。","高楼登望酸目睛，欲观弄涛仍脍鲸。","新安太守空相迎，举手谢君江水清。"],"title":"潘歙州怪予遂行与黄君同路黄先游浙矣依韵酬寄"}
