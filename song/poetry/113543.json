{"author":"苏洵","id":113543,"strains":["仄平平平平，仄仄平仄仄。","仄仄平仄仄，平仄○仄仄。","仄平仄仄平，平仄仄平仄。","仄仄仄○平，仄仄○仄仄。","仄平仄平仄，仄○平仄仄。","仄○○平仄，仄仄仄仄仄。","仄仄平○平，平平平○仄。","平平仄仄仄，仄仄平仄仄。","平仄仄仄平，仄仄仄平仄。","仄平仄平仄，仄仄仄仄仄。","仄仄仄仄○，仄仄平仄仄。","仄仄仄仄仄，仄平平仄仄。","○○仄仄平，仄仄仄仄仄。"],"paragraphs":["与君多乖睽，邂逅同泛峡。","宋子虽世旧，谈笑顷不接。","二君比宦游，畴昔共科甲。","唯我老且闲，独得离圈柙。","少年实强锐，议论今我怯。","有如乘风箭，勇发岂顾帖。","置酒来相邀，殷勤为留楫。","杨君旧痛饮，浅水安足涉。","嗟我素不任，一酌己頳颊。","去生别怀怆，有子旅意惬。","舍棹治陆行，岁晚筋力乏。","予懒本不出，实为人事劫。","相将犯苦寒，大雪满马鬣。"],"title":"和杨节推见赠"}
