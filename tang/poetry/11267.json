{"author":"刘禹锡","id":11267,"strains":["平平仄仄平，平仄仄○平。","○仄平平仄，○平仄仄平。","平平平仄仄，仄仄仄平平。","仄仄平○仄，平○仄○平。","仄平○仄○，平仄仄平仄。","平仄平平仄，平平仄仄平。","仄平平仄仄，平仄仄平平。","仄仄平平仄，○平仄仄平。"],"paragraphs":["家家菊尽黄，梁国独如霜。","莹静真琪树，分明对玉堂。","仙人披雪氅，素女不红妆。","粉蝶来难见，麻衣拂更香。","向风摇羽扇，含露滴琼桨。","高艳遮银井，繁枝覆象床。","桂丛惭并发，梅蘂妒先芳。","一入瑶华咏，从兹播乐章。"],"title":"和令狐相公玩白菊"}
