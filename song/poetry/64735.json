{"author":"章甫","id":64735,"strains":["○○仄平仄，平仄平仄仄。","仄仄仄平平，平平仄仄仄。","平平仄仄仄，○仄平平○。","平仄仄仄仄，仄仄○平平。","平○仄仄平，平仄平仄仄。","仄平平平○，仄仄○仄仄。","仄仄平仄仄，仄平平仄平。","平平平仄平，仄仄仄仄仄。","平平仄平平，平平仄平仄。","○平平仄平，仄平仄○仄。","平平仄平仄，平平平仄平。","平平○平平，平平平仄平。"],"paragraphs":["顷从武昌守，来哭清果墓。","老泪湿征衫，伤心不忍去。","焉知五载后，重到山崔嵬。","松柏倏已拱，宿草缠余哀。","公乘使者车，忠厚神所赉。","远怀平生亲，斗酒相沃酹。","曩以门下故，获登君子堂。","招呼连屋居，此意讵可忘。","青春闭佳城，荣华竟消歇。","空余千古名，不随世磨灭。","蓬莱定何处，神仙知有无。","徘徊重徘徊，悲风生坐隅。"],"title":"陪韩子云吊张安国舍人墓"}
