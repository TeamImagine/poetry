{"author":"张九成","id":6372,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["深深萧寺足幽居，寝饭行藏亦自如。","仰识白云天外意，俯看青史古人书。","摩挲方寸生无愧，周览山川气有余。","不用棹舟江海去，清风明月是吾庐。"],"title":"六月十四日观云有作"}
