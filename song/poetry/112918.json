{"author":"郑文宝","id":112918,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["潺湲如燎岭云阴，玉石鱼龙换古今。","只见开元无事久，不知贞观用功深。","笼无解语衣无雪，堆有黄沙粟有金。","惆怅群邪负恩泽，始知夷甫少经心。"],"title":"温泉"}
