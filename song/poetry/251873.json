{"author":"郑刚中","id":251873,"strains":["仄仄平仄仄，平平仄平仄。","仄仄仄平平，仄仄仄平仄。","平仄平平○，平平仄平仄。","平仄平仄平，平平仄平仄。","仄仄○○平，平仄平仄仄。","仄平○仄平，仄仄平仄仄。","仄仄仄仄仄，平平仄○仄。","仄仄仄仄仄，平仄仄平仄。","○仄平仄仄，平仄平仄仄。","仄平仄平平，○仄仄仄仄。","仄仄仄平仄，仄○仄仄仄。"],"paragraphs":["入夏天不雨，溪流仅成派。","一夜涨梅霖，拍岸辄澎湃。","冲犯无堤防，奔腾起湍濑。","鸥鹭惊以翔，虾鱼鼓而快。","聒耳如殷雷，声势殊未怪。","晓风吹乱云，日出阴气退。","所谓暴集者，萦纡已如带。","浩浩北海若，遐想见尊大。","溟漠函万象，吞吐容百怪。","小哉此溪流，其涸可立待。","是以古君子，德量戒褊隘。"],"title":"观溪涨"}
