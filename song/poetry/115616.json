{"author":"刘克庄","id":115616,"strains":["仄平仄仄平平仄，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平仄平仄仄平平。"],"paragraphs":["困拈架上书苏醒，愁倩杯中物破除。","子美所称惟白也，仲尼自谓不回如。","食才藜糁宁无肉，行以筇枝可当车。","圣世未尝违物性，飞潜初不间鸢鱼。"],"title":"八和"}
