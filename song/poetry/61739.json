{"author":"虞俦","id":61739,"strains":["平平仄平平，仄仄平平平。","平仄仄仄仄，平仄平平平。","○平平仄仄，仄仄仄平平。","平平仄平仄，仄仄平平平。","仄平仄仄仄，仄仄平平平。","平平仄○仄，平仄仄仄○。","仄平平仄仄，仄仄平平○。","仄○○仄○，仄仄○平○。","○○仄仄○，平平仄平平。","平平仄平仄，仄仄平平平。","平平仄仄仄，仄仄仄仄平。","平仄仄○○，平仄仄平平。","仄平仄平平，平仄○平平。","平仄平平仄，平平平仄平。","平平平○仄，平仄平○平。","○仄仄平仄，平平○仄平。"],"paragraphs":["君家有西园，望我南山巅。","觞咏继曲水，花石希平泉。","长沟流砌下，远岫列楹前。","春风一披拂，百卉为渠妍。","迨兹夏日永，杖履宜盘旋。","梅黄已过雨，清润霁景鲜。","主人虽好事，欲往无由缘。","似闻三径深，日夜长苔钱。","行当载酒过，高情与君宣。","飞鸿渺天末，浴鹭来平川。","良辰恐易失，勿待月下弦。","前者坐中看，俱是桂堂仙。","酒豪倒金壶，诗健轻华笺。","琴弄朱弦古，碁枰寒玉圆。","君才尤中的，霜鹘无空拳。","谆复记幽会，舂容看大篇。"],"title":"暇日邀王天任诸公游南坡天任有诗因次韵  其四"}
