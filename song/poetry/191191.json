{"author":"韦骧","id":191191,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["去年更直宿文昌，今日暌违各一方。","遐想四明安坐府，肯思三峡险乘航。","恨无羽翼亲谈席，应有笙歌簇燕堂。","旧好未宜因远废，邮筒时且寄篇章。"],"title":"寄明守刘公仪"}
