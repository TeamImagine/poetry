{"author":"司空曙","id":7727,"strains":["平平仄平仄，仄仄○平仄。","仄仄仄○平，仄○○仄仄。","平平仄仄仄，平仄平○仄。","仄仄仄○○，平平○仄仄。","○平○仄仄平平，平仄○平○仄平。","平仄平○○仄仄，平平仄仄仄○平。","仄仄仄平平仄仄，平平仄仄平○仄。","仄仄平平仄仄平，平平仄仄平平仄。","平平平，平平平，平平仄仄平。","仄仄平平平仄○，平平平○仄平平。","仄平仄仄平平仄，仄仄平平仄平仄。","仄仄平平仄仄○，平平仄仄仄平平。","仄平仄仄平平仄，平仄平平平仄仄。"],"paragraphs":["残莺一何怨，百啭相寻续。","始辨下将高，稍分长复促。","绵蛮巧状语，机节终如曲。","野客赏应迟，幽僧闻讵足。","禅斋深树夏阴清，零落空余三两声。","金谷筝中传不似，山阳笛里写难成。","忆昨乱啼无远近，晴宫晓色偏相引。","送暖初随柳色来，辞芳暗逐花枝尽。","歌残莺，歌残莺，悠然万感生。","谢朓羇怀方一听，何郎闲吟本多情。","乃知众鸟非俦比，暮噪晨鸣倦人耳。","共爱奇音那可亲，年年出谷待新春。","此时断绝为君惜，明日玄蝉催发白。"],"title":"残莺百啭歌同王员外耿拾遗吉中孚李端游慈恩各赋一物"}
