{"author":"彭汝砺","id":201537,"strains":["仄平平平仄平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["可怜平生不堪处，未有一朝无病时。","患难寻常心欲折，尘埃四十发如丝。","倦游司马多闻友，现病维摩大导师。","筋力尚堪游乐在，不应空废百花期。"],"title":"病中寄君时"}
