{"author":"张舜民","id":196470,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["鲁恭感物性能驯，因把华虫赠里仁。","虽有文章堪悦目，却无言语解谋身。","只愁猫犬常窥汝，胡不山林远避人。","好在旧笼还旧主，便当归放涧之滨。"],"title":"焦君以锦鸡为赠文彩可爱性复驯狎终日为家猫所困因遂挈还仍嗣短句"}
