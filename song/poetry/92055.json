{"author":"释居简","id":92055,"strains":["平仄仄仄仄，仄仄平仄平。","仄平平○平，平仄平仄平。","仄平平仄平，仄仄平仄○。","平平平仄平，仄仄仄仄○。","平平仄仄仄，仄○平平○。","平平平平平，仄○平平平。","仄仄平平平，平仄平平平。","仄平仄平平，平仄平○○。","平平平仄平，仄仄仄仄平。","仄仄仄平仄，○仄○仄平。","仄仄平平平，仄仄平平平。","仄平仄仄仄，仄仄仄仄平。","○仄仄仄仄，仄仄平平平。","平仄仄平仄，仄仄平平平。","仄平○仄仄，仄平平平平。"],"paragraphs":["泉石岂不好，老我泉石心。","可无鹪鹩枝，来傍威凤林。","凤兮千仞翔，览德斯下临。","青冥丛玉霄，洞视潜伏深。","枪榆六月息，共听朝阳吟。","梧桐生朝阳，老干垂层阴。","夕霭联晨霏，凉入薰风琴。","扣弦借清商，千里秋沈沈。","乡来嘲哳声，不复沸釜鬵。","卷舌绝音响，泯默如病喑。","采羽仍嘤嘤，善类还愔愔。","醴泉与竹实，报效杳莫寻。","且复事颂祷，耸德齐巍岑。","词藻苦羞涩，戛击非球琳。","伫为王者瑞，九成仪韶音。"],"title":"送王侍郎改除二首  其二"}
