{"author":"彭汝砺","id":201693,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["张子纷纷非世情，栽杉为径护坟茔。","烟冥接叶愁俱满，露落低枝涕泗横。","直干森森才满握，微阴细细欲盈城。","栽培会与风霜老，爱护无容蝼蚁生。"],"title":"次张同年德父移松杉石楠海棠各赋一首  其二"}
