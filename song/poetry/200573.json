{"author":"孔武仲","id":200573,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄平平平仄仄平。"],"paragraphs":["几夕林声酝造秋，移船回指凤凰楼。","身疲禁内凝严地，恩与江南爽垲州。","历数近城多异境，问知前政尽名流。","嘉观胜赏应难尽，更为吟哦万古愁。"],"title":"之官宣城赠毅父次其韵"}
