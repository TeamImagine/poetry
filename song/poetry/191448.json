{"author":"冯山","id":191448,"strains":["○平仄仄平平仄，仄仄平平仄仄平。","仄仄○平平仄仄，仄平平○仄平平。","平平仄仄平平仄，仄仄平○仄仄平。","平仄仄平平仄仄，仄○平仄仄平平。","平平仄仄平平仄，平仄平平？仄平。","仄仄仄平平仄仄，平平平仄仄○○。","平○仄仄平○仄，仄仄仄平仄仄平。","平仄仄平○仄仄，仄平○仄仄平平。","○平平仄○平仄，平仄平○仄仄平。","仄仄仄平○仄仄，○仄平仄○平平。","仄○平○平平仄，平仄平平仄平平。"],"paragraphs":["三河使指皆精选，八座郎官最上游。","袖手看人趋要职，息肩随分领偏州。","遐方暂屈严明府，旧部争迎郭细侯。","常爱昔人为郡乐，不妨循吏与民休。","枌榆指顾秦川近，台榭周环𣺼水流。","阙下子牟心感慨，天涯宾客老淹留。","方将振羽趋庭鹭，岂便忘机狎海鸥。","青汉遶山迎隼旆，北风吹雪犯貂裘。","从来恩馆深仁遇，依旧邻封窃庇庥。","远别不惟思酒盏，相忘何事更书邮。","郢中无和阳春曲，时寄新声欲强酬。"],"title":"送徐之才赴洋州"}
