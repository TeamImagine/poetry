{"author":"程如","id":31431,"strains":["平平平仄平，仄仄平仄仄。","平仄仄平仄，平平仄○仄。","仄平仄仄仄，平仄仄平仄。","平仄平平平，○平平仄仄。","仄平○仄平，平仄平仄仄。","平仄仄○平，仄平仄平仄。"],"paragraphs":["衡门时反关，一室甘却扫。","文墨脱纷总，书林恣论讨。","闯然未足意，清矣濯怀抱。","挥洒乌丝新，浸淫黄卷好。","后来应手摹，前辈休腹稿。","君意不期知，予心以为宝。"],"title":"答诚斋"}
