{"author":"释德洪","id":227849,"strains":["平平平平平，仄仄仄平仄。","平平○仄仄，仄仄平平仄。","仄平仄平仄，仄仄仄平○。","仄仄平仄○，平平仄○仄。","仄仄仄平平，仄仄仄仄仄。","平平仄平仄，仄仄平？仄。","仄平平仄仄，仄仄○仄仄。","○○仄○仄，仄仄○？仄。","仄平仄平仄，仄仄仄平○。","平平仄平平，仄平平仄仄。"],"paragraphs":["携僧登芙蓉，想见绿云径。","天风吹笑语，响落千岩静。","戏为有声画，画此笑时兴。","夙习嗟未除，为君起深定。","蜜渍白芽姜，辣在那改性。","南归亦何有，自负芦圌柄。","旧居悬水旁，石室如仄磬。","行当洗过恶，佛祖重皈命。","念君别时语，皎月破昏暝。","蝇头录君诗，有怀时一咏。"],"title":"次韵天锡提举"}
