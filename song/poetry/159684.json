{"author":"郑思肖","id":159684,"strains":["仄平平仄平，平仄仄仄平。","仄仄仄仄仄，仄仄仄仄平。","仄仄平仄平，○仄平平平。","平仄平平仄，仄仄仄平平。","平仄仄○平，○仄仄仄平。","仄仄仄平仄，仄仄仄仄平。","仄平仄仄仄，平仄平仄平。","仄仄仄仄仄，仄平平仄平。","○仄仄仄○，仄仄仄平平。","仄平平平仄，仄仄仄平平。"],"paragraphs":["昔为天上云，今作地下尘。","踠足屡哭懊，痛惜六尺身。","父母生我时，教我为贤人。","生得男儿骨，一死亦精神。","畴谓迫中年，堕影浊水滨。","跼蹐走残命，语飒气不伸。","固知复继剥，霜雪天地仁。","愿得一脉暖，散为天下春。","援手水火间，以道拯斯民。","俾知尊卑位，万世不湮沦。"],"title":"苦怀六首  其四"}
