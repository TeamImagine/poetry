{"author":"林希逸","id":119781,"strains":["仄仄平平仄，平平仄仄平。","○平平仄仄，仄仄仄○○。","仄仄○平仄，平平仄仄平。","仄平平仄仄，平仄仄平○。","○仄平○仄，平平仄仄仄。","平○仄平仄，平仄仄平平。"],"paragraphs":["酷爱惊人语，诗坛独苦心。","吟成还自改，改罢又长吟。","四炼传谁法，双声岂古音。","笔涂随句定，髭撚用功深。","过眼疵难掩，支颐吻欲噤。","身轻少陵集，商榷到于今。"],"title":"新诗改自吟"}
