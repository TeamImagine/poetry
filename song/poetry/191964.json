{"author":"郭祥正","id":191964,"strains":["平平仄平平仄仄，○○平平仄平仄。","仄仄○平平仄平，平平仄仄平平仄。","平平仄仄仄平平，仄仄平平仄仄平。","平○平平仄平仄，平平○仄平平仄。","仄平平仄仄平仄，仄仄平○仄平仄。","仄平仄仄仄平平，仄仄○○仄平仄。"],"paragraphs":["谁为宓妃寻洛浦，且看芙蓉照秋圃。","烂漫折随罗袖归，芬香忍对西风吐。","官池不属野人游，画鼓喧喧驾鹢舟。","宾从欣陪史君去，筵开正在红云处。","独携椽笔发清唱，老鹤昂藏映鸡鹜。","敢辞倒载委篮舆，绛腊行行夹城路。"],"title":"次韵和元舆待制后浦宴集三首  其三"}
