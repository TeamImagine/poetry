{"author":"王质","id":63790,"strains":["仄平平仄仄平平，仄仄平平仄仄平。","仄仄平平平平仄，平平平仄仄平平。","仄平平仄仄平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["不多风雨已秋容，惨淡斜阳湿晚红。","长忆蘋风过归雁，更思烟浪拍垂虹。","未应堂上烛能灭，所愿樽中酒不空。","卷雪楼前卸帆日，却从天际望吴中。"],"title":"和李粹伯"}
