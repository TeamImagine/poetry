{"author":"叶茵","id":126405,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["正传国子先生印，远访松陵隠士庐。","二十四篇风月句，几千万卷圣贤书。","地偏自觉因人重，日涉从教与世疏。","已戒园丁多种菊，重来对菊脍鲈鱼。"],"title":"谢韩菊山道院诗"}
