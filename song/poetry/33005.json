{"author":"陆游","id":33005,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["羁游随处得哦诗，扫溉轩窗每恨迟。","已幻小山宽客恨，更添危磴作儿嬉。","偶留塞上寜无数，径返湖边已有期。","谁遣化工娱此老，幽花微拆绿苔滋。"],"title":"小山之南作曲栏石磴缭绕如栈道戏作二篇  其一"}
