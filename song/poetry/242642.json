{"author":"李纲","id":242642,"strains":["平平仄平仄，平仄平仄仄。","仄仄仄平仄，仄仄仄平仄。","平仄仄仄平，仄仄仄仄仄。","平平仄仄平，仄仄仄仄仄。","平平仄仄仄，仄仄平仄仄。"],"paragraphs":["天涯遇寒食，嘉节无与对。","独酌一杯酒，慷慨使心痗。","来者或可追，既往那复悔。","翛然畎亩心，敢忘犬马爱。","之推自欲隐，去去何所怼。"],"title":"寒食五首  其三"}
