{"author":"岑参","id":57246,"strains":["○仄仄平仄，仄平平仄平。","平仄○仄○，仄平仄平平。","平平平平平，仄仄平仄平。","仄平平平仄，仄仄仄仄平。","平平平○仄，仄仄○仄平。","平平仄平仄，仄仄平仄平。","平平平平平，仄平○仄平。","仄平平平仄，仄仄平仄平。","○仄仄平○，平平仄平平。","平平仄平仄，平仄平仄仄。","平仄仄仄平，仄平平仄平。","仄平仄仄仄，仄仄平仄○。","仄仄仄○仄，平○平仄平。","平平平仄仄，仄仄○仄平。"],"paragraphs":["相国尹京兆，政成人不欺。","甘露降府庭，上天表无私。","非无他人家，岂少群木枝。","被兹甘棠树，美掩召伯诗。","团团甜如[蜜]，皛皛凝若脂。","千柯玉光碎，万叶珠颗垂。","昆仑何时来，庆云相逐飞。","魏宫铜盘贮，汉帝金掌持。","王泽布人和，精心动灵祇。","君臣日同德，祯瑞方潜施。","何术令大臣，感通能及兹。","忽惊政化理，暗与神物期。","却笑赵张辈，徒称今古稀。","为君天下酒，麹糵将用时。"],"title":"尹相公京兆府中棠树降甘露诗"}
