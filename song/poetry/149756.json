{"author":"方回","id":149756,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平仄仄仄平平。"],"paragraphs":["大儒畴昔起乾淳，天地星源一脉真。","肯使我为修学记，始知君是读书人。","流泉要验胸中活，死草无拘纸上陈。","太极初生第一点，寻根细认古今春。"],"title":"送胡仲虎归婺源并呈江山长雷"}
