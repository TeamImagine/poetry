{"author":"陈陶","id":36618,"strains":["仄仄平平平仄仄，平平仄仄○平仄。","平平平仄仄平平，仄仄平平仄平仄。","仄平平平○平仄，仄平平仄平平仄。","仄仄平平○仄平，平平仄仄平平仄。","平仄平平仄平仄，平平仄仄仄平仄。","仄平平仄仄平平，仄仄平平仄平仄。","仄仄平平平仄平，平○平○○平平。"],"paragraphs":["黑夜天寒愁散玉，东皇海上张仙烛。","侯家歌舞按梨园，石氏宾寮醉金谷。","鲁家襜褕暗披水，雪花灯下甘垂翅。","散帙高编折桂枝，披纱密甃青云地。","霜白溪松转斜尽，铜龙唤曙咽声细。","八埏蝼蚁厌寒栖，早晚青旗引春帝。","展转城乌啼紫天，曈曚千骑衙楼前。"],"title":"冬夜吟"}
