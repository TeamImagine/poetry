{"author":"张镃","id":81296,"strains":["仄平平仄仄平平，平仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["向来投谒未尝频，今日尤宜后众宾。","先世年家登政府，时情礼数到闲人。","只将忠实酬明主，果见推迁作大臣。","何用抚孤多轸念，园花开胜去年春。"],"title":"贺萧参政"}
