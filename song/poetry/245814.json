{"author":"朱淑真","id":245814,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["山明雪尽翠岚深，天阔云开断翳阴。","漠漠暖烟生草木，薰薰和气动园林。","诗书遣兴消长日，景物牵情入苦吟。","金鸭火残香阁静，更调商羽弄瑶琴。"],"title":"早春喜晴即事"}
