{"author":"韩维","id":157569,"strains":["平○仄平仄仄仄，平仄○平仄平仄。","○平仄仄仄仄仄，仄仄平平仄平仄。","平平平仄仄平仄，仄仄仄平平仄仄。","平平○仄仄平仄，仄仄平平仄平仄。","平平○仄仄平仄，平仄平平平仄仄。","仄平○仄仄仄仄，仄仄平平仄平仄。","仄平仄仄仄○仄，仄仄平平平仄仄。","平平仄仄平仄仄，平仄平○仄平仄。","平平仄仄仄仄仄，○仄平平仄平仄。","仄平平仄仄仄平，平仄平平仄平仄。","仄仄平平仄仄仄，平○仄仄平平仄。","平平仄仄平仄仄，平仄平平仄○仄。","仄仄仄平仄仄平，平平平仄平仄仄。","仄仄仄平仄平仄，仄平仄仄平仄仄。","仄平仄仄仄平仄，平仄平平平仄仄。","平平仄仄仄平仄，仄仄仄仄○平仄。","仄○平平仄平仄，平○仄平仄平仄。","平平平仄平仄○，○仄平平仄平仄。"],"paragraphs":["金行战阳暑未北，炎郁填胸汗流液。","空堂大祖不可度，欲取清风自湔涤。","耽耽华厩列官守，对起二亭严案席。","天渠分水濯龙骥，下注方池气清激。","丛篁冠岛鹭飞映，凉树摇波蝉不息。","脱然冠带一去体，始信天时有人力。","况吾所与二三友，日坐清闲哦简策。","篇章烂若扬组绣，歌颂铿如出金石。","嘉宾亦有邂逅至，间以讴歌侑棋奕。","我时聊设薄主人，杯案随时具肴核。","鳖小惟忧堵父怒，樽空屡动崔侯色。","欢来始觉非外假，钟鼎瓢箪各其适。","念昔与君伯仲游，江翁梅老常接迹。","得酒有时竟狂醉，赋诗往往连日夕。","几年契阔远朋好，今日萧条无吏役。","青衫不踏广文户，白羽罢走将军檄。","即看秋风破炎毒，高兴倏然动肝鬲。","诸君无事能我从，当使风流似平昔。"],"title":"答贡甫酌骐骥池上见诒"}
