{"author":"白居易","id":15716,"strains":["平平平仄仄平平，仄仄平平仄平平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","平仄平平仄仄仄，仄平仄仄仄平平。"],"paragraphs":["平生心迹最相亲，欲隐墙东不为身。","明月好同三径夜，绿杨宜作两家春。","每因暂出犹思伴，岂得安居不择邻。","何独终身数相见，子孙长作隔墙人。"],"title":"欲与元八卜邻先有是赠"}
