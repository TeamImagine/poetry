{"author":"赵孟坚","id":129020,"strains":["仄仄平仄○，仄仄仄平仄。","仄平仄○平，仄仄仄仄○。","仄仄平仄平，仄仄仄○平。","平平仄仄仄，平仄仄仄仄。","仄平仄仄平，仄仄平平仄。","平平仄平平，○仄○平仄。","仄平○仄仄，平仄仄仄仄。","平仄仄平平，平仄平仄仄。","平仄仄仄仄，○仄平仄仄。","○○平仄仄，平仄仄平仄。","平仄仄平○，仄仄仄平仄。"],"paragraphs":["梵寺斋殿深，屋古洞阴冷。","火云自空飞，此地暑尽屏。","乍至心已清，坐久体如冰。","官清务乃简，居易事亦省。","是为臭味同，玉碎金无矿。","萧闲日追随，论辩当修省。","展书相对读，佳处击节猛。","舆皂谓前兹，文会无许盛。","觞咏直寄耳，沈湎夫岂肯。","过从奚厌密，交道久弥敬。","无令数斯疏，此语共知警。"],"title":"万寿寺避暑读书"}
