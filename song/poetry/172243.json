{"author":"聂铁峰","id":172243,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["秋香扶我过仙家，□大眠云石迳斜。","九曲溪山闲日月，万年宫殿老烟霞。","吟筇尚带瑶阶藓，渡舫曾撑翠竹沙。","回首云深何处觅，洞箫吹落碧岩花。"],"title":"寄题武夷"}
