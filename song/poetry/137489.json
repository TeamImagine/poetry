{"author":"家铉翁","id":137489,"strains":["仄平平仄仄平平，仄仄平平仄仄平。","仄仄仄平仄仄仄，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，仄平平仄仄平平。"],"paragraphs":["五年瀛下寄闲身，耐久交朋喜有君。","竟日坐谈唯在道，有时游戏亦论文。","高风每欲追鹏运，雅志那能混鹜群。","留得浩然英气在，便将生死付朝曛。"],"title":"挽刘文蔚  其一"}
