{"author":"刘应时","id":32470,"strains":["平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["帘幕低垂清昼长，弄晴梅柳拂邻墙。","春光泼眼何明媚，幽鸟窥人自发扬。","觅句忍饥贫亦乐，钞书得味老何伤。","舍南舍北无人到，闭合时焚一炷香。"],"title":"春晴"}
