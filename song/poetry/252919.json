{"author":"李弥逊","id":252919,"strains":["○平仄平平，仄仄仄平仄。","平○仄平平，仄仄仄平仄。","平平平仄平，仄仄平平仄。","平平仄平平，平仄平仄仄。","仄平平平平，仄仄仄仄仄。","平仄○平仄，平平平仄仄。"],"paragraphs":["凝云吐秋曦，翳目眩晴昼。","扶行憩高堂，恍若历辰宿。","清涵城角池，碧耸林端岫。","微茫纵遐瞻，佳处时一觏。","冷风生襟裾，俯仰小宇宙。","何必如云翮，超然追御寇。"],"title":"秋居杂咏  其一○"}
