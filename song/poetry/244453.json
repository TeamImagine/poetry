{"author":"李纲","id":244453,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["青枫夹道鹧鸪啼，古郡荒凉接岛夷。","陆绩故城依石𪩘，葛洪遗灶俯江湄。","光风苒苒吹香草，烟雨蒙蒙湿荔枝。","欲作终焉卜居计，自应痀偻不吾欺。"],"title":"次贵州二首  其一"}
