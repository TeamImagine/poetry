{"author":"李白","id":56281,"strains":["仄平仄仄仄，仄仄仄平平。","平仄仄仄仄，平平仄○平。","仄平平仄平，平仄平仄仄。","仄仄平仄平，仄仄平仄仄。","仄平平平仄，平仄平平平。","平仄仄平仄，平平平仄平。","○仄仄平仄，平平平仄○。"],"paragraphs":["子房未虎啸，破产不为家。","沧海得壮士，椎秦博浪沙。","报韩虽不成，天地皆振动。","潜匿游下邳，岂曰非智勇。","我来圯桥上，怀古钦英风。","惟见碧流水，曾无黄石公。","叹息此人去，萧条徐泗空。"],"title":"经下邳圯桥怀张子房"}
