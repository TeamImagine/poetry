{"author":"张埴","id":144243,"strains":["仄平○仄平平仄，○平平仄平平仄。","平平平仄平○平，○仄平平仄○仄。","仄平仄仄平○仄，○仄仄平平仄仄。","平平平仄仄仄仄，平平仄仄仄平仄。","平平仄平仄仄仄，仄仄平仄平○仄。","仄仄○仄平仄○，平平仄平平仄仄。"],"paragraphs":["玉池吹醒芙蓉醉，回头红粉都无味。","秋宫人去金钱飞，过我茅茨若相慰。","起来采采为三嗅，犹是上天风露气。","餐英端可拔浊俗，南山在眼令人喟。","幽人所知晚节好，历历青蕊开犹未。","竹叶且与时一中，梅花后生来可畏。"],"title":"菊花盛开"}
