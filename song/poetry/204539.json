{"author":"黄裳","id":204539,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["言无枝叶色无尘，自是中间已悟真。","且免此生占噩梦，更从何处卜通津。","徘徊州县谙多事，荏苒江湖过几春。","三已转官归吏隠，莲花池上友何人。"],"title":"送王道原判官"}
