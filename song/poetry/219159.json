{"author":"宗泽","id":219159,"strains":["仄平平仄平，平平平仄平。","平仄平平仄，仄仄仄仄平。","仄平仄平仄，○仄平平平。","平平仄○仄，仄仄仄仄平。","平平仄仄仄，仄仄平○平。","仄○仄仄仄，平仄仄仄平。","○○仄平仄，仄仄仄仄平。"],"paragraphs":["渥洼生骏驹，丹山生凤雏。","家有宁馨子，庆自积善余。","粹然秀眉宇，莹彻真璠玙。","高声诵论语，健腕学大书。","头头欲第一，气已凌空虚。","想其顾复意，何止掌上珠。","更期速腾达，尔祖立以须。"],"title":"赠鸡山陈七四秀才"}
