{"author":"刘复","id":8548,"strains":["仄仄平平平，仄○仄仄平。","平仄○平平，仄平平平平。","平仄平仄仄，平平仄○平。","平平仄平平，仄仄平平平。","仄仄平仄○，平仄仄平平。","仄平平○仄，仄仄平仄平。","平仄仄○平，○平仄平平。","仄平仄仄仄，平仄仄仄平。"],"paragraphs":["步出东城门，独行已徬徨。","伊洛泛清流，密林含朝阳。","芳景虽可瞩，忧怀在中肠。","人生几何时，苒苒随流光。","愿得心所亲，尊酒坐高堂。","一为浮沈隔，会合殊未央。","双戏水中凫，和鸣自翱翔。","我无此羽翼，安可以比方。"],"title":"出东城"}
