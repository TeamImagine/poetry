{"author":"许月卿","id":141037,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄仄平仄，仄仄平平仄仄平。","平仄平平仄平仄，平平平仄仄平平。"],"paragraphs":["新安砚石旧多奇，砚入黄扉得所归。","呵水浮云尤物视，传衣半夜伟人知。","坡仙为欠十眉咏，李及何妨一砚持。","堪笑泉田老居士，无端浑沌尽新眉。"],"title":"项似道眉子砚"}
