{"author":"杨万里","id":45795,"strains":["平仄平平仄，仄仄仄○仄，仄仄仄○平仄仄。","仄仄仄仄平仄仄，平仄仄○平仄仄。","仄平平仄平仄○，仄仄仄仄平平平。","仄仄平平○平仄，仄平仄仄仄平平。","平平仄仄仄仄仄，仄平平仄平平仄。"],"paragraphs":["生酒清于雪，煮酒赤如血，煮酒不如生酒烈。","煮酒只带烟火气，生酒不离泉石味。","石根泉眼新汲将，曲米酿出春风香。","坐上猪红间熊白，瓮头鸭绿变鹅黄。","先生一醉万事已，那知身在尘埃里。"],"title":"生酒歌"}
