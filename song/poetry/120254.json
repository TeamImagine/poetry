{"author":"李龏","id":120254,"strains":["仄平平平平，仄平平平○。","仄平平平仄仄，仄○平平平平。","平仄仄平仄平仄，仄平仄平仄平平。","平平平仄仄，仄平平平仄平。","仄平平平仄仄，平仄仄平平平。"],"paragraphs":["断崖兮秋清，野桥兮烟横。","彼何人兮短褐，跨蹇馿兮孤征。","登蜀道兮出函谷，叫阊阖兮谒承明。","兰皋兮芷葺，木涵风兮楚声。","渺何之兮不返，因有感兮吾生。"],"title":"秋征图"}
