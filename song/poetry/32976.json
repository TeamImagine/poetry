{"author":"陆游","id":32976,"strains":["仄仄平平仄仄平，平平仄仄仄平平。","仄平平仄仄平仄，仄仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["吹尽郊原万点红，燕梁考室亦匆匆。","老来偏觉岁华速，客里忽惊春事空。","病有药方传肘后，懒无诗句付囊中。","归心日夜随江水，只欲东门觅短篷。"],"title":"春晚书怀三首  其一"}
