{"author":"王贞白","id":33388,"strains":["平仄仄平平，平平○仄平。","平平平仄仄，仄仄○平平。","仄仄仄平仄，○平仄仄平。","平平平仄○，仄仄仄○平。","仄仄平平仄，仄平平仄平。","仄平○仄仄，仄仄仄平平。","仄仄平平○，平平仄仄平。","○平○仄○，○仄仄平平。","平仄仄平仄，平平仄仄平。","平○○仄仄，平仄仄平平。"],"paragraphs":["高士想江湖，湖闲庭植芦。","清风时有至，绿竹兴何殊。","嫩喜日光薄，疏忧雨点麤。","惊蛙跳得过，鬬雀袅如无。","未织巴篱护，几抬邛竹扶。","惹烟轻弱柳，蘸水漱清蒲。","溉灌情偏重，琴樽赏不孤。","穿花思钓叟，吹叶少羌雏。","寒色暮天映，秋声远籁俱。","郎吟应有趣，潇洒十余株。"],"title":"芦苇"}
