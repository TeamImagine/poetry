{"author":"华岳","id":98832,"strains":["仄仄仄平仄，仄仄仄平仄。","仄仄仄仄平，仄仄平平仄。","平仄仄平○，仄○○○仄。","○仄平仄仄，○○仄仄仄。","仄仄仄○平，平平平仄仄。","平平仄平仄，平平仄平仄。","平仄仄平平，仄仄平平仄。","平○平仄仄，平仄○平仄。","仄○仄平○，平平○仄仄。","仄仄平○平，仄仄仄平仄。","○平平仄平，平平平仄仄。","仄平仄仄平，仄仄仄平仄。","平○仄仄平仄○，平仄平平平仄仄。"],"paragraphs":["节妇一樽酒，义士拜而受。","义士一首诗，节妇双眉皱。","眉皱意何如，有难难相救。","叹我廊庙器，淹回在污陋。","惠我旨且嘉，殷勤推意厚。","吾今系闽建，家贫喜邻富。","青眼到朱扉，白屋成华胄。","吾闻孤竹子，周室三缄口。","又闻杞梁妻，秦邦称烈妇。","此辈诚间生，世代不常有。","如何天一方，同时俱辐凑。","愧无八品珍，草草具笾豆。","何当再拜抠我衣，卮酒恭为儿女寿。"],"title":"柴氏"}
