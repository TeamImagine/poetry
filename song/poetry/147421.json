{"author":"方回","id":147421,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄平平平仄平仄，仄平仄仄仄平平。"],"paragraphs":["东城追迹过西关，桥上纷纷送客还。","携酒踟蹰才水次，鸣珂躞蹀已云间。","摘茶贸食民尤窭，掘蕨烧畬土不闲。","细为明时问疲俗，往来亦足当游山。"],"title":"送慵庵不及用韵奉寄"}
