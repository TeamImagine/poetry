{"author":"叶适","id":78258,"strains":["仄平仄仄平仄仄，○仄仄仄平平仄。","平平仄平仄平仄，仄平仄平仄平仄。","平平平仄平仄平，平仄仄仄平平平。","仄平平仄仄平仄，平仄平平平仄平。"],"paragraphs":["法曹冗散人不管，闻道自要纷华损。","常平筑敖米山积，读书岂知米尘满。","归来依旧茅盖亭，焉得舍学干时卿。","不然天上读书去，蓬岛瀛洲无限清。"],"title":"赵子容任温州司法终日看册子而事自理又新廪储粮功利可传也为赋读书行率诸友同作"}
