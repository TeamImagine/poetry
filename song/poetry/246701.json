{"author":"吕本中","id":246701,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["何处田园不是家，尽扶衰病过天涯。","山村酒熟人人醉，客路春浓处处花。","敢道岭南无贼马，侧闻江左尚风沙。","囊空甑倒君休笑，亦有新诗伴齿牙。"],"title":"避寇南行"}
