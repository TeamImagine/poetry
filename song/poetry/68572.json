{"author":"文彦博","id":68572,"strains":["仄○平仄仄，平仄仄平○。","仄仄平平仄，平平仄仄平。","平平平仄仄，平仄仄平○。","仄仄平平仄，平平仄仄○。","仄平○仄仄，平仄仄平平。","平○平平仄，平平仄仄平。","平平○仄仄，平仄仄平平。","仄仄平○仄，平平仄仄平。","平平仄仄仄，○仄仄平平。","仄仄○平仄，平平仄仄平。","平平平仄仄，仄仄仄平平。","○仄平平仄，平○仄仄平。"],"paragraphs":["紞如惊晓鼓，仙斾戒晨兴。","万臂攀朱毂，千兵拥绿縢。","归途非杳邈，高步即严凝。","竹马光前迹，蒲鞭掩旧称。","睿襟思启沃，宸扆伫疑丞。","舆论方盈耳，佥谋尽伏膺。","公乎调大鼎，皇矣赉良肱。","属吏垂三异，微才仅五能。","梁园暂未至，燕馆愧先登。","北海难充荐，西曹久见矜。","顽金虽自况，巧冶欲谁凭。","深结君轩恋，翻思附骥蝇。"],"title":"送知府给事赴阙"}
