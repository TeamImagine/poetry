{"author":"杨亿","id":210368,"strains":["○仄○平仄仄○，仄○平仄仄○平。","平平仄仄平○仄，仄仄平平仄仄○。","仄仄平平平仄仄，平平平仄仄平平。","平平○仄○平仄，仄仄仄平仄仄平。","仄仄平平○仄仄，仄平平仄仄平平。","平平仄○平平仄，平仄平○仄仄平。","仄仄平平平仄仄，仄平平仄仄平平。","仄○仄仄平○仄，仄仄平平仄仄平。","仄仄仄平平仄仄，仄○平仄仄平平。","○平仄仄平平仄，仄仄平平○仄平。","平仄仄○平仄仄，平○仄仄仄○平。","仄平仄仄平○仄，仄仄平平仄仄平。"],"paragraphs":["长乐疏钟自厌闻，汉庭谁不惜离群。","舟浮一水波澜阔，路入千山杳霭分。","郡阁先忧迷簿领，村田聊得问耕耘。","疲民深喜犹安堵，黠吏那知便舞文。","照胆求瑕空察察，饮冰为政漫云云。","玄台已分嘲扬子，桑野须防诮使君。","别派东倾连涨海，故园西望隔晴氛。","黛铺远岫秋将晚，绮散余霞日欲曛。","小槛报春梅烂漫，满空呈瑞雪缤纷。","题诗到处寻红叶，置酒终朝看白云。","符竹偶分惭出守，櫜鞬暂佩愧从军。","石渠旧署频牵梦，室有芝兰阁有芸。"],"title":"郡斋即事书怀十二韵呈诸官"}
