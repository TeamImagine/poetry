{"author":"韦骧","id":191062,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["登楼为喜乍晴时，欲倚栏杆日已微。","头上云生还作雨，座间风劲却添衣。","笑言且共须臾乐，气象休惊顷刻非。","应是催诗念前况，果然高唱属先机。"],"title":"和子方登朝京楼偶成"}
