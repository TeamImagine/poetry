{"author":"贺铸","id":213378,"strains":["平平仄仄仄平平，仄仄平平仄仄平。","平仄平平仄仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["山阳泽国四无山，百雉危城两水关。","杨柳遥知紫极路，沧波长羡白鸥闲。","病来药裹为吾累，兴尽渔舟送子还。","风月异时何限思，区区并入尺书间。"],"title":"送江与京归山阳"}
