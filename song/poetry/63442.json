{"author":"周孚","id":63442,"strains":["仄仄○平仄，仄平仄平平。","平平仄仄平，仄仄平仄平。","仄仄平平平，平平仄平平。","仄仄仄平平，平平仄平平。","仄仄仄平仄，仄仄平仄○。","仄平仄平仄，平仄○仄平。","仄仄平仄仄，平平仄平平。","仄仄仄仄平，○仄仄仄平。","仄仄平仄平，平平仄平平。","仄平仄仄仄，仄仄平平○。","仄平仄平仄，仄仄平平平。","平仄仄仄平，仄仄平仄平。"],"paragraphs":["小室颇修洁，短窗亦虚明。","雠书岂不佳，念汝翻怆情。","忆昨乾元初，春风被檐楹。","炙背俯晴轩，铿然读书声。","忽起四方志，遽作千里行。","别来四寒暑，归计犹未成。","买桂炊白玉，崎岖客都城。","两鬓不受愁，应已白发生。","斗粟能几何，终年费经营。","短鞭望马腹，我亦饥寒并。","老怀少机械，世路多沟坑。","安得沮溺田，与子穷岁耕。"],"title":"夜坐怀日新"}
