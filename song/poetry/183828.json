{"author":"刘攽","id":183828,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["帝城车马日喧喧，物外相从意爽然。","自有药壶容到客，独摩金狄叹流年。","高秋天幕收零雨，清露风林嘒暮蝉。","曾愧丹砂为狡狯，更谈沧海变桑田。"],"title":"送李士宁山人"}
