{"author":"苏轼","id":195270,"strains":["仄仄平仄平，仄仄仄仄平。","平○仄仄仄，仄平平仄平。","仄平仄平仄，仄仄○平平。","平平仄平仄，仄仄平平平。","仄仄仄平平，仄仄平仄平。","仄平仄仄仄，平平仄平○。","○平仄仄仄，仄仄仄仄平。","仄平平平仄，○仄平平平。"],"paragraphs":["谡谡松下风，霭霭陇上云。","聊将窃比我，不堪持寄君。","半生寓轩冕，一笑当琴樽。","良辰饮文字，晤语无由醺。","我有凤鸣枝，背作蛇蚹纹。","月明委静照，心清得奇闻。","当呼玉涧手，一洗羯鼓昏。","请歌南风曲，犹作虞书浑。"],"title":"次韵奉和钱穆父蒋颖叔王仲至诗四首 见和西湖月下听琴"}
