{"author":"韩淲","id":86575,"strains":["平平仄仄平平○，仄仄平仄仄仄平。","仄仄平○○仄○，仄仄仄仄平平平。","平平仄平仄仄仄，仄平仄平平平平。","仄仄仄平仄平仄，平平仄仄平平平。","仄平平仄仄平仄，仄平仄仄平仄平。","平平平仄仄仄仄，平平平仄仄仄平。","平仄平平○仄仄，仄仄仄仄平平平。","仄平平平仄仄仄，平○仄仄平仄平。","仄仄仄仄平仄平，○平平○平仄平。"],"paragraphs":["章泉寄我松溪茶，北苑双井未足夸。","盖以人胜茶亦胜，况复二老文章家。","松溪主人未识面，每乡往之而咨嗟。","想见读书坐清昼，薰风两鬓生霜华。","赵晁姻睦久同志，近知往诣情愈嘉。","殷勤包裹得此茗，归来奚忍自啜耶。","怜我于晁颇臭味，一旦拜此忻无涯。","亟呼童奴取活水，烹煎试起琼玉花。","不但爱此琼玉花，茶因人胜无以加。"],"title":"昌甫送松溪茶盖云得之晁丈"}
