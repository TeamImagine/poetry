{"author":"刘克庄","id":115501,"strains":["平平仄仄仄平平，平仄平平仄仄平。","仄仄仄平仄平仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["衡门忽有满堂宾，皆诧瞿聃抱送麟。","懒作柳边退朝客，宁为花下弄孙人。","小年置膝尤钟爱，晚岁含饴当食珍。","吾万卷书将付汝，胜如制诰水银银。"],"title":"竹溪以余得第七孙惠诗次韵一首"}
