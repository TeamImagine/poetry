{"author":"王令","id":188064,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["击剑髙歌四顾遐，男儿何事系如瓜。","蛟龙不是池中物，燕雀乌知陇上嗟。","命有傥来犹未耳，天徒生我使穷耶。","谢安未是才难者，底事苍生却盛夸。"],"title":"秋日感愤二首  其一"}
