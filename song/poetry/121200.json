{"author":"白玉蟾","id":121200,"strains":["仄平平仄平平平，○○平仄平仄平。","仄仄平平仄平仄，平平仄仄平平平。","平平平仄仄仄仄，平平平平仄平仄。","平仄仄平平仄仄，仄平平仄平平仄。","平平平仄平平平，平平仄仄平仄平。","仄平平仄仄平仄，仄仄平平平仄平。","仄平仄仄平平仄，平仄平平平仄仄。","平平平平平仄仄，仄平仄仄仄平仄。"],"paragraphs":["老蟾飞上梧桐枝，苍屏烟冷猿夜啼。","潋滟金盘挂寒𪩘，婵娟玉镜沉清溪。","风前松竹尽起舞，姮娥徘徊不归去。","人在广寒天在水，满天星斗知何处。","幽人为我鸣瑶琴，山前月下千古心。","不知明月几圆缺，只有青山无古今。","醉持玉盏吞金餠，尘世无人知此景。","青山无言人酩酊，浩歌卧断桂花影。"],"title":"山月轩"}
