{"author":"释智圆","id":221507,"strains":["平仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["台岭林泉胜十洲，忘机长往更无愁。","考槃高趣何人识，招隐新题几处留。","深夜定回华顶月，经年书断海门秋。","谁知抱疾西湖上，南望云山想胜游。"],"title":"寄天台守能上人"}
