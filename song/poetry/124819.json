{"author":"邵雍","id":124819,"strains":["仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["富贵傲人人未信，还知富贵去如何。","常观静处光阴好，亦恐闲时思虑多。","日出自然天不暗，风来安得水无波。","世间大有平田地，因甚须由捷径过。"],"title":"试砚"}
