{"author":"陈造","id":58670,"strains":["平平仄仄仄，平仄仄○平。","仄平仄仄仄，仄仄○平○。","平仄仄平仄，仄仄平平平。","仄平仄平仄，仄仄平平平。","○平○仄平，平平仄○平。","平平仄平仄，平仄仄平平。","平○仄平仄，平仄平仄平。","平仄仄仄仄，平仄○仄平。","平仄平仄仄，○平○平平。","仄平仄仄○，仄仄平仄平。"],"paragraphs":["江声夜寂绝，江雾晓空蒙。","乱霞映淡日，隠隠空蒙中。","羲驭巧呈瑞，不与他时同。","烱然玉奁静，泛此瑛盘红。","分明三足乌，依微绛绡蒙。","曾穹敛氛曀，幽壑舞鱼龙。","升从海仙府，光射河伯宫。","遥想丽帝阙，佳气正郁葱。","鸾鹭同虎拜，三呼并神嵩。","散人得壮观，醉约持钓翁。"],"title":"龙湾看初日"}
