{"author":"刘跂","id":211420,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["光风冉冉动平湖，花草幽香满坐隅。","薰暖颇如懽伯在，萧闲宜与此君俱。","可无剡水乘舟兴，端是郊居作赋图。","借与禅翁有幽事，一支筇竹倚圆蒲。"],"title":"涵辉阁次韵"}
