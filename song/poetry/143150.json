{"author":"谢章","id":143150,"strains":["平平仄仄平，平○仄平仄。","平仄仄仄平，平仄平○仄。","仄平平仄仄，平仄平平仄。","平平○仄仄，仄仄仄平仄。","仄仄○平平，○仄平仄仄。","平平仄仄仄，仄仄○平仄。","平平仄○仄，平平仄平仄。","平平仄平仄，平平仄○仄。","仄仄○仄○，○○仄○仄。","平○仄仄平，仄仄平平仄。","平平○○仄，仄平仄平仄。","仄仄平平平，仄平平平仄。","仄仄○平？，仄平仄平仄。"],"paragraphs":["鶑花婉娩天，晴空落红雨。","千里赋远游，山水无重数。","武夷天下甲，清绝多奇趣。","名峰三十六，一一拱天柱。","隔岸分西东，回首时一顾。","孤高自特立，不肯相朋附。","溪流走其下，萦纡溢清泚。","荒烟锁寒碧，晴岚滴空翠。","曲曲深复深，行行止且止。","时闻款乃歌，恍入桃源路。","山禽相应答，岭云自吞吐。","此境非人寰，蔚为神仙所。","我欲深穷□，白鸥没星渚。"],"title":"天柱"}
