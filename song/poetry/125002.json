{"author":"王柏","id":125002,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["童髽及侍果斋贤，白璧沈埋二十年。","师道倦为莲幕客，诗魂蜚伴雪堂仙。","同游诸老无人在，所幸斯文有子传。","读到徐卿珠玉句，抚膺三叹愧遗编。"],"title":"题果斋集后"}
