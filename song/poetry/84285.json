{"author":"杨长孺","id":84285,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["石更青白故兼新，字看由中总是真。","毕子一生三百纸，楼公四句几千春。","从来考古难题处，直到名流下笔亲。","奄有山阴多宝藏，草庵外面更无人。"],"title":"跋兰亭考"}
