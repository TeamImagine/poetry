{"author":"高似孙","id":83562,"strains":["平平平平平，仄仄平○仄。","平平平仄平，○仄仄平仄平。","平平平仄平，仄平平平平仄仄。","平平平平平，平平平仄平。","平○平平平，○仄平平仄平。","平仄仄平仄仄平，仄平仄平仄仄○。","平仄平平仄仄○，仄仄仄平平○平。","仄仄平仄仄，平平平平仄平仄。","仄仄平平平，平仄仄平平平仄。","仄○○平○平，平仄仄平平平平。","仄仄仄平仄平，仄平平平平平平。","仄仄平平仄平，仄平平平仄平。","平平平平平，仄仄仄平平平。","仄仄仄平？仄平，仄平平平平仄平。"],"paragraphs":["秋兰兮青青，得道兮如素。","娟娟兮好修，行隠隠兮不渝。","夫人兮孰怀，美兰何为兮睹处。","秋兰兮英英，含章兮自明。","山中兮无人，其与谁兮晤倾。","悲复乐兮乐复悲，怅来者兮不可期。","悲莫悲兮有所思，乐莫乐兮心相知。","赠子兮杂珮，朝能来兮夕能会。","暮雨兮生愁，心缭悷兮何能慨。","讯苍苍兮如何，天不语兮云嵯嵯。","吐琬琰兮自通，宛清扬兮山之阿。","望美人兮不来，閴寥寥兮浩歌。","云裾兮风裳，引沆瀣兮朝阳。","澹自乐兮僾尚羊，岂无人兮而不香。"],"title":"秋兰辞"}
