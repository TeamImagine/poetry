{"author":"苏辙","id":197147,"strains":["平平仄仄仄平平，仄仄平平仄仄平。","平仄平平平仄仄，平平平仄仄仄平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["东行取次阅三州，击鼓清晨复解舟。","车骑纷纭追过客，歌钟凄咽动潜虬。","宦游底处非巢燕，归计何嫌诮沐猴。","赖有故人怜远适，殷勤屡劝酒行周。"],"title":"次韵子瞻寿州城东龙潭"}
