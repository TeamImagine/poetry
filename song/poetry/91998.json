{"author":"释居简","id":91998,"strains":["○平仄仄仄，平平仄平平。","仄仄仄平仄，仄仄○平平。","仄仄○仄仄，仄仄○仄平。","仄平仄○平，○平仄平○。","平仄平平平，仄平平仄平。","仄平平仄仄，仄仄平平平。","仄○平仄仄，平○仄平平。","仄仄仄？仄，○仄○仄平。","仄仄平仄平，仄平仄平平。","仄仄平平平，仄仄平○○。","仄仄平仄仄，平平平仄平。","平○仄平平，仄仄平仄平。","仄平仄仄平，仄仄○平○。","平平仄仄仄，仄仄平平平。","平仄仄仄平，仄仄仄仄平。","仄仄平仄仄，仄仄仄平平。","平平仄平平，○仄平平平。","平仄平仄仄，仄仄○平平。","仄平仄平平，仄平平仄平。","平平仄平平，○仄平平平。","平仄平仄平，仄仄仄仄平。","仄仄仄平仄，仄平平仄平。","平仄平仄平，仄仄平平平。"],"paragraphs":["疏棂夜肃肃，须臾复萧萧。","怒穴土囊口，倏若钱塘潮。","举屋如断梗，拔木如拔苗。","破山老苍髯，深林古风标。","蟠错黄金园，戛摩丛玉霄。","九秋娄战伯，万窍皆声销。","拗折巢鹤顶，攧折潜虬腰。","断裂到臃肿，更复论楚翘。","阅世今几何，殒身不崇朝。","遂使青童童，不及红夭夭。","痛此梁栋具，充它烹饪樵。","多应蜚廉慵，虐致生物妖。","至今月蚀篇，首恶当嘲调。","因依获附丽，傲很仍矜骄。","佳树首见凌，绿发首见雕。","曷若凉解愠，又令不鸣条。","生春日酣酣，吹雪停瀌瀌。","昌稷丰薿薿，殄莠除翘翘。","四郊扫烽烟，九天清泬寥。","云开郁蓝天，观阙飞岧嶤。","群后灵在兹，不曰舜与尧。","愿辍股肱佐，下昌熙洽朝。","天远云不来，借便抟扶摇。"],"title":"丙申六月二十六日作飘风行"}
