{"author":"张耒","id":216345,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平仄仄仄平。"],"paragraphs":["夜雨轻寒拂晓晴，牡丹开尽过清明。","庭前落絮谁家柳，叶里新声是处莺。","白发生来如有信，青春归去更无情。","便当种秫长成酒，远学陶潜过此生。"],"title":"暮春"}
