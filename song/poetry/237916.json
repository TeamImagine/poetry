{"author":"王庭珪","id":237916,"strains":["平仄仄平平仄仄，仄仄仄平平仄仄。","○○仄仄仄仄平，仄仄平平○平仄。","平平仄仄平仄平，平平仄仄平平平。","仄平仄仄○平仄，仄仄仄仄平平○。","平平仄仄○平仄，○平仄仄平平仄。","平平仄○仄平平，○○仄平平仄仄。","平仄平平仄仄平，仄平仄仄平平平。","平○仄平仄平仄，仄仄仄平平仄平。"],"paragraphs":["风电聒天雷动地，老父闭门呼不起。","从教卷却屋上茅，偶遇时丰且欢喜。","闾阎比岁连旱荒，椎肌斵骨生千疮。","羽书止欲调兵食，不贮别库为私藏。","吾君拨乱如光武，将军不数韩擒虎。","龙神自将羽林儿，折棰一挥开北土。","谁识江南刺史天，政平讼理仍丰年。","村中傥无石壕吏，吏不捉人人夜眠。"],"title":"再和酬王元勃舍人见寄"}
