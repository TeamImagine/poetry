{"author":"晁补之","id":214480,"strains":["平○○仄平平平，平平平仄平平平。","仄平仄仄仄仄仄，平仄平平仄仄○。","平平平平仄仄仄，仄平仄仄平平仄。","平平仄仄仄平平，仄仄平平仄仄平。","仄平平平平仄仄，仄仄平平仄平仄。","仄平仄仄平仄平，仄平仄仄平平仄。","平平仄仄平平仄，仄平仄仄平平仄。","平平仄仄平仄平，平平仄仄平仄○。","平平平仄仄仄仄，平○平平仄平仄。","平平仄仄仄平平，仄平仄仄○平平，平平平仄平仄平。","平平仄仄仄○仄，仄平仄仄仄仄仄。"],"paragraphs":["春回三楚冰生漪，银台春梦归心驰。","莫言上水百丈苦，淮渚东风一月期。","都城经春雪蔽地，百花不放须君至。","清晨一纸国门书，走马蓬壶下直初。","保康桥头灯照夜，我马鸣嘶向君马。","得君岂但官局同，卜邻况近南城下。","文词翊善知名久，丈人令德于公后。","同年廖李芸省郎，吴门隠尉身姓张。","平时花发值此客，随分东墙有春色。","宫壶赐酒玉流卮，请君但作留春诗，人生身外安所知。","为君借舞杜廷尉，对花有酒那不醉。"],"title":"喜文潜自淮南归招饮西冈呈坐客"}
