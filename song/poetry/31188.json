{"author":"洪迈","id":31188,"strains":["平平仄平仄，平仄平仄平。","平平○仄平，平平仄○平。","平仄○仄○，平平仄○平。","平平仄平平，○仄仄仄平。","平平仄平仄，○○仄仄平。","平平仄仄平，仄仄○○○。","平平平平平，仄仄仄仄仄。","仄平仄仄平，仄仄仄仄平。","平平平平仄，仄仄平平平。"],"paragraphs":["征鸿坐何事，天遣南北飞。","萧然如旅人，无情自相依。","孤苇吹欲折，秋风不胜威。","冥冥一孤鶱，空费弋者机。","寒声落烟渚，相应不我违。","嗟吾识此情，手纳空叹欷。","安知丹青师，落笔乃庶几。","画形孰不工，画意识者稀。","他时因吾句，购此千金挥。"],"title":"题芦雁屏"}
