{"author":"刘敞","id":174685,"strains":["平平仄仄仄，平仄○仄平。","仄仄仄仄仄，仄平平仄平。","仄平仄仄仄，平仄仄仄○。","仄仄仄平仄，仄平仄仄○。","仄平仄平仄，仄仄平仄平。","仄仄平○平，平○平仄○。","平仄仄平平，仄平仄仄○。","仄平仄仄仄，仄仄平平平。"],"paragraphs":["功名贵早达，时俗轻小官。","念子两未适，出门何独欢。","古贤有禄仕，先圣戒色难。","义慊固为美，势卑岂足叹。","采兰岁云暮，接淅心不安。","宛转腰间丝，崔嵬头上冠。","车马有光辉，里闾有耸观。","勉旃爱玉体，自致青云端。"],"title":"送蔡奕同年"}
