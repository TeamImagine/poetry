{"author":"赵蕃","id":75168,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄仄平仄仄平。","仄仄平平仄仄仄，仄平平仄仄平平。"],"paragraphs":["晦庵寄我溧阳书，报道今为建业居。","作客遽经三岁久，赋诗应尽六朝余。","莫将明月夸鱼目，自昔盐车羡蹇馿。","期子归来趁鲜健，老无筋力事犂锄。"],"title":"寄俞玉汝"}
