{"author":"白居易","id":17587,"strains":["仄仄仄平平，仄平平仄仄。","平平仄仄仄，平仄平平仄。","仄○仄仄仄，仄仄仄平仄。","仄仄平仄平，平平仄平仄。","仄平平平仄，平仄平平仄。","平平仄仄仄，仄仄平平仄。","仄○平○仄，仄仄○平仄。","仄仄仄平○，○○平仄仄。"],"paragraphs":["夜梦上嵩山，独携藜杖出。","千岩与万壑，游览皆周毕。","梦中足不病，健似少年日。","既悟神返初，依然旧形质。","始知形神内，形病神无疾。","形神两是幻，梦寐俱非实。","昼行虽蹇涩，夜步颇安逸。","昼夜既平分，其间何得失。"],"title":"梦上山"}
