{"author":"刘攽","id":183196,"strains":["仄平平平平○仄，仄平平平平仄仄。","平仄仄仄仄仄平，仄平仄平仄仄仄。","平平仄平仄仄平，平平仄仄平平平。","仄平平平仄仄仄，仄仄平平平仄平。","○平平平仄平仄，仄仄仄仄平平平。","仄○仄仄平仄仄，仄仄？仄平平平。","仄平仄仄平平仄，仄平仄平平仄仄。","仄平○平仄仄仄，仄○平平仄平仄。","仄平平平仄仄平，仄平仄仄平平仄。"],"paragraphs":["鄙夫平居常叹息，蓟门幽都皆绝域。","安得猛士守北方，力排敌人复禹绩。","田生手携朔漠图，丹书万里之强胡。","挂图高堂素壁上，壮或阴山来坐隅。","长城迢迢属沧海，古塞历历生黄榆。","纵横指顾皆旧物，抚事慨时惊呼。","太平壮士多虚死，念君避胡来万里。","九关深沉虎豹恶，布衣何由说天子。","卷图还君意黯然，咄嗟世事非余耻。"],"title":"幽州图"}
