{"author":"吴芾","id":18175,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["满城着地折红莲，天使今宵乐事全。","已是雪中千里白，更兼月色十分圆。","胡为佳客犹辞醉，正恐明年未必然。","我欲乞身归去也，悬知此酒是离筵。"],"title":"是日大雪际晚复晴月色辉映尤为可喜偶成数句"}
