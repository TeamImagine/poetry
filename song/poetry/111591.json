{"author":"刘克庄","id":111591,"strains":["平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["公承赤地饥荒后，一念通天立致和。","永日庭中私谒少，丰年陌上醉人多。","更生昔忝陪藜杖，臣甫今宁想玉珂。","益郡乐歌何足拟，要书善政续归禾。"],"title":"和张秘丞灯夕韵四首  其一"}
