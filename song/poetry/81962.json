{"author":"赵师商","id":81962,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["计拙难敷食与衣，惟将侠气借相知。","何如冯子归弹铗，争似毛生立见锥。","清世翩翩谁是美，尘寰碌碌已称奇。","有时举翮连云起，不比函关一只鸡。"],"title":"嘲侠客"}
