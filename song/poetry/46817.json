{"author":"梅尧臣","id":46817,"strains":["平平平平仄，仄仄○仄平。","平平仄○平，仄仄仄仄仄。","仄仄仄平仄，平平平○平。","平平平仄仄，仄仄仄仄平。","仄○仄仄仄，仄仄平仄仄。","仄平仄仄仄，仄仄仄仄平。","仄仄平平○，仄仄仄仄平。","平仄仄平平，仄仄仄平○。","平平仄○仄，平仄仄平平。","仄仄仄仄仄，仄平仄平平。","○○○○仄，平仄○平平。"],"paragraphs":["前时君家饮，不见吹笛姬。","君言彼娉婷，病疟久屡治。","隔日作寒热，经时销膏脂。","医师尤饮食，冷滑滞在脾。","次闻有鬼物，水火阴以施。","乃因道士逐，实得鬼所为。","手洒桃枝汤，足学夏禹驰。","呵叱出门墙，勿复顾呕遗。","今虽病且已，皮骨尚尫羸。","岂暇理旧曲，未能画蛾眉。","当期重相见，风月临前墀。"],"title":"闻刁景纯侍女疟已"}
