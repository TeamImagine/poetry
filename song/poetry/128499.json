{"author":"高斯得","id":128499,"strains":["仄平平仄平平仄，仄仄仄平仄平仄。","○平○仄平仄平，仄仄仄平平仄仄。","仄○平仄仄平仄，仄仄仄仄平平仄。","仄○平仄○仄平，平仄平平仄平仄。","仄○仄仄仄仄仄，仄仄平平仄○仄。","平○仄○平○平，仄平平仄平仄仄。","仄平平仄○仄仄，仄仄平平○仄仄。","仄仄仄平平，仄平○仄仄。"],"paragraphs":["舜为天子皋为士，瞽瞍杀人执而已。","从来三尺天下平，析律二端真可鄙。","近闻编局荡巢穴，尽取鼠辈尸诸市。","布衣韦带三十余，笞配黥流动千里。","独遗太学四五士，但以奸京法从事。","秦相不重褒衣人，曷为忠恕而已矣。","乃知能掉三寸舌，极恶穷凶犹可恃。","大理得皋陶，汝曹应颡泚。"],"title":"编局"}
