{"author":"韦庄","id":33279,"strains":["○平○平仄，仄仄平平平。","平平仄○仄，仄仄平○○。","平平仄仄○，仄仄○平平。","平平仄平仄，仄仄○平平。","○仄仄平仄，仄仄○平平。","仄平仄平仄，仄仄平○平。","平平仄平仄，仄仄平平平。","平平仄平仄，仄仄平平平。","平平平仄仄，平仄平○平。","○平仄平仄，仄仄平平平。"],"paragraphs":["驱车过闽越，路出饶阳西。","仙山翠如画，簇簇生虹蜺。","群峰若侍从，众阜如婴提。","岩峦互吞吐，岭岫相追携。","中有月轮满，皎洁如圆珪。","玉皇恣游览，到此神应迷。","常娥曳霞帔，引我同攀跻。","腾腾上天半，玉镜悬飞梯。","瑶池何悄悄，鸾鹤烟中栖。","回头望尘世，露下寒凄凄。"],"title":"信州西三十里山名仙人城下有月岩山其状秀拔中有山门如满月之状余因行役过其下聊赋是诗"}
