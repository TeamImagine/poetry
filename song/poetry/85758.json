{"author":"陈淳","id":85758,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["圣主更新大化年，趋朝正预拔茅连。","青华上厕郎星列，近密光陪卿月联。","垂蹑从班提从橐，遽萌归兴乞归田。","至今士论追怀处，第诵南山景行篇。"],"title":"挽孙少卿四首  其二"}
