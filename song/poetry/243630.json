{"author":"滕宗谅","id":243630,"strains":["仄平○平仄，平仄平平平。","平平仄仄仄，平平仄平平。","仄○仄平平，平平平○平。","仄仄仄平平，平平平仄平。","平平仄平仄，仄仄平平○。","仄平平仄仄，仄平仄平平。","平仄仄平仄，仄平平仄平。","平仄仄平仄，平仄平仄平。","平平平平仄，仄仄平平平。","平平仄平平，○仄平平○。","仄仄仄平平，平仄平平平。","仄平平平仄，仄○平○○。","仄平平仄平，平仄平平平。","平平仄平仄，仄仄平平平。","仄仄仄仄仄，平平平仄平。","仄平仄仄仄，仄仄平平平。","平平仄平平，平平平仄○。","平平平仄仄，仄仄仄平平。","○○○仄平，仄仄平平平。","平仄仄平平，平仄仄平平。","平平仄仄仄，平平平仄○。","平○平仄平，仄平平仄平。","仄○平仄仄，平平○仄平。","仄仄平仄仄，平平平仄○。","平平平平平，仄仄平仄平。","○平仄仄仄，○○平仄平。","仄平仄平仄，平平仄平平。","○平仄仄仄，平平仄平平。","平平仄仄平，平平平仄平。","仄仄仄仄○，仄仄平平平。"],"paragraphs":["上霄降灵气，锺此千年禽。","幽闲靖节性，孤高伯夷心。","颉颃紫霄垠，飘飖沧浪浔。","岳湛有仙姿，钧韶无俗音。","毛滋月华淡，顶粹霞光深。","目流泉客泪，翅垂羽人襟。","腾汉雪千丈，点溪霜半寻。","纤喙砺青铁，修胫雕碧琳。","岩栖干溪树，泽饮卑蹄涔。","鸾皇自埙箎，燕雀徒商参。","独翅耸琼枝，群舞倾瑶林。","病余霞云叚，梦回松吹吟。","静嫌鹦鹉言，高笑鸳鸯淫。","金精冷澄澈，玉格寒萧森。","洁白不我恃，腥膻非所任。","稻粱不得已，虮虱胡为侵。","天池忆鹏游，云罗伤鳯沈。","风流超缟素，雅淡绝规箴。","相亲长道情，偶见销烦襟。","西汉惜冯唐，华皓欲投簪。","南朝仰卫玠，清羸疑不禁。","端如方直臣，处群良足钦。","介如廉退士，惊秋犹在阴。","几诮鹰隼鸷，羁韝俄见临。","还嗤凫鹥贪，弋缴终就擒。","乘轩乃一芥，空笼仍万金。","片云伴遥影，冥冥越烟岑。","长飚送逸响，亭亭出霜砧。","蓬瀛忽往来，桑田成古今。","愿下八佾庭，鼓舞薰风琴。"],"title":"鹤联句"}
