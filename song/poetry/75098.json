{"author":"赵蕃","id":75098,"strains":["仄平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平仄仄仄平平。"],"paragraphs":["自从君发信州船，令我登临每怅然。","把臂真成一倾倒，转头知隔几山川。","憎余况有年年恶，美子诗堪句句传。","记取相逢又相别，菊枯荷尽早梅前。"],"title":"呈周昭礼二首  其一"}
