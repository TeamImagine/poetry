{"author":"司马光","id":176366,"strains":["仄平平仄平平平，仄平仄仄○平平。","平平仄仄平仄仄，仄仄平平平仄平。","仄平仄仄○平仄，仄仄仄平平仄仄。","平平仄仄平仄平，仄仄平平○○仄。","平平○仄仄平平，仄仄○平平仄○。","平平仄仄平○仄，平仄平○仄仄平。","○平仄○平平仄，仄仄平平○仄仄。","平○平仄仄平○，仄仄○平仄平仄。","仄平平仄平平平，仄平仄仄仄○平。","平仄仄○平仄仄，平仄仄平平仄平。"],"paragraphs":["大河之曲多寛闲，牧田枕倚长堤湾。","乌栖鹊散堤树寂，柝木声稀宵欲阑。","牧儿跨马乘凉月，历历绕群高唱发。","幽情逸气生自然，往往鸣鞘应疏节。","歌辞难辨野风高，似述离忧嗟役劳。","徘徊不断何妨近，仿佛微闻已复遥。","长川冷浸秋云白，露草翻光凝碧色。","星疏河淡夜初长，展转空亭奈孤客。","洞箫音律京君明，可怜骨朽不更生。","安得使传哀怨意，为我写之羌笛声。"],"title":"宿石堰闻牧马者歌"}
