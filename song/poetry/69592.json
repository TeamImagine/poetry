{"author":"王炎","id":69592,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["不瞻宰木过三年，霜露凄凉倍怆然。","马鬣但惊荒宿草，龟趺未办表新阡。","平生锺釜空遗恨，旧物杯棬半不传。","鸿雁差池风雨急，吞声清泪彻黄泉。"],"title":"九月到白石先妣茔所"}
