{"author":"张耒","id":216071,"strains":["平平平平平仄平，○仄平仄仄仄平。","平平平仄仄平平，仄○平仄平平平。","平○仄仄仄仄仄，仄仄平仄○平平。","平平仄仄仄平平，仄○仄平○仄平。","仄平平平仄仄平，仄平仄仄○平平。","平平平平仄○○，平平仄仄仄平平。","仄平仄平○仄平，仄仄仄仄○平平。","仄平平仄仄平仄，平仄平仄平○平。","平平平平平仄平，仄仄仄仄仄仄平。","仄平仄仄仄仄平，仄仄平仄平平平。","仄平仄仄平仄平，仄仄仄仄平平平。","平平平平平仄○，仄仄○平仄仄平。"],"paragraphs":["青衫畿丞顽不羞，三十持板拜督邮。","归来无物与消愁，典衣沽酒寒无裘。","囊空酒贵不可得，缩手愁坐凝双眸。","秋风破屋冷飕飕，夜长不眠吟掉头。","岂无邻家酒可偷，简书缚汝如穷囚。","淮阳冬醪滑胜油，唇焦不饮已经秋。","汲公直声闻九州，小子昔也从公游。","悯怜憔悴赐颜色，时丐余酌濡其喉。","军厨嵯峨糟作丘，万瓮沸响玉蚁浮。","辙鱼所愿斗水游，不敢多取烦阳侯。","玉瓶未至涎已流，想见潋滟浮金瓯。","歌成缄书还自咻，一醉犹须越境谋。"],"title":"寄曼叔求酒"}
