{"author":"陈造","id":58895,"strains":["仄平平仄平仄平，平仄仄仄○仄平。","仄平仄仄仄仄仄，○○仄仄仄○平。","平平仄仄仄仄仄，仄平平仄平仄仄。","平平平仄仄仄○，平平仄仄平仄仄。","仄平仄仄○平平，仄平仄仄平平平。","仄仄仄仄平仄平，○仄○仄○仄平。","仄平仄仄平仄仄，仄平仄仄平平仄。","仄平仄平平仄平，仄仄平平仄○仄。","仄仄○平仄平仄，仄平仄平平仄仄。","平平仄仄仄仄平，仄仄？平○仄仄。"],"paragraphs":["画工神品今代无，祁岳一脉传醉胡。","几年傲睨不落笔，乘兴扫出赤县图。","今君所宝亦第一，我疑神遇非有笔。","青林红叶晚未暝，遥山远水秋一色。","五猿踞石相因依，两猿挂树松枝低。","仰睇侧顾麞善疑，其二行啮如不知。","昔人画马师厩马，画山直付居山者。","野猿不驯麞易惊，邈影渠能写闲暇。","草露空荒远刀几，即今放麑谁氏子。","山蜂负毒不足怜，盍贷蟏蛸留报喜。"],"title":"题胡处士猿麞图"}
