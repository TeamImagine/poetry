{"author":"董嗣杲","id":154643,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["函开函闭管年丰，白傅能方夏禹功。","湖石记埋泥藓里，斗门字蚀水花中。","犁平阡陌犹春雨，船载笙歌自晚风。","遍倚暮阑懐古往，月明无奈瀑声空。"],"title":"石函桥"}
