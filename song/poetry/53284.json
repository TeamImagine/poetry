{"author":"项安世","id":53284,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["篮舆欲上不堪羞，古陌初穷未是愁。","客子天寒依道路，书生岁晚学伊优。","烟中绿树时招手，风里黄芦只点头。","短日鲜鲜还有意，为人朝暮暖驼裘。"],"title":"黄潭道中十一月暂往武陵营救伯兄之急"}
