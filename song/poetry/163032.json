{"author":"汪元量","id":163032,"strains":["平仄平平仄仄平，平平仄仄仄平平。","平平平仄仄平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["愁到浓时酒自斟，挑灯看剑泪痕深。","黄金台隗少知己，碧玉调湘空好音。","万叶秋风孤馆梦，一灯夜雨故乡心。","庭前昨夜梧桐语，劲气萧萧入短襟。"],"title":"秋日酬王昭仪"}
