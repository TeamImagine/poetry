{"author":"顾况","id":5735,"strains":["平仄仄仄平○仄平，仄仄仄平平仄平。","仄平仄仄平○○，仄仄仄仄平仄平。","○仄平平平仄仄，仄平平仄平平仄。","平○平仄仄仄○，平仄仄仄平平仄。","○仄○，○仄○，平仄平平平。","平平仄仄平仄仄，仄仄平平仄平平。"],"paragraphs":["君不见古人烧水银，变作北邙山上尘。","藕丝挂在虚空中，欲落不落愁杀人。","睢水英雄多血刃，建章宫阙成煨烬。","淮王身死桂树折，徐福一去音书绝。","行路难，行路难，生死皆由天。","秦皇汉武遭不脱，汝独何人学神仙。"],"title":"行路难三首 三"}
