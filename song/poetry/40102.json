{"author":"陆游","id":40102,"strains":["仄平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["一樽随处可开颜，此事深疑造物悭。","地可登临多恨远，身常强健又须闲。","山围小市烟初敛，霜著横林叶半殷。","徙倚阑干君勿厌，日斜犹及棹舟还。"],"title":"出游五首  其一"}
