{"author":"岑参","id":57201,"strains":["平○仄○○，仄平平仄平。","平平平平仄，仄仄平仄平。","仄平平平仄，平仄平平○。","仄○仄平○，？○平仄平。","仄平平平仄，仄仄平平平。","仄仄仄仄平，平仄仄仄平。","平平仄○○，仄仄○仄平。","仄平平仄平，仄仄仄仄○。","仄仄平仄平，平平仄平平。","平○仄平平，仄仄○平平。"],"paragraphs":["丞相百僚长，两朝居此官。","成功云雷际，翊圣天地安。","不矜南宫贵，祗向东山看。","宅占凤城胜，窗中云岭宽。","午时松轩夕，六月藤斋寒。","玉珮罥女萝，金印耀牡丹。","山蝉上衣桁，野鼠缘药盘。","有时披道书，竟日不着冠。","幸得趋省闱，常欣在门阑。","何当复持衡，短翮期风[抟]。"],"title":"左仆射相国冀公东斋幽居"}
