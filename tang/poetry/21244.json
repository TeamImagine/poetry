{"author":"杜牧","id":21244,"strains":["仄仄仄平仄，仄仄仄平平。","平仄平仄仄，平仄平平平。","仄仄仄平仄，仄仄平○平。","仄仄平平○，平平平○平。","平○仄仄仄，仄平平仄平。","平仄平仄仄，仄仄○○○。","平仄仄仄仄，平○仄仄平。","仄仄仄仄仄，仄平仄仄平。","仄仄平仄仄，平平仄平平。","仄仄仄仄仄，平平○平平。","仄平平仄仄，平平平仄平。","仄仄仄仄仄，仄○○仄平。","仄平仄仄仄，仄仄平平平。","仄仄仄平仄，仄仄仄仄平。","○平平仄仄，仄仄平平平。","仄仄仄平仄，仄平○○平。","仄仄平仄仄，平仄平平平。","平○仄仄仄，仄仄○平平。","平平仄平仄，平○平仄平。","仄仄仄平仄，平平平○平。","仄仄平仄仄，仄仄平仄平。","平平仄平仄，仄平平仄平。","仄仄仄仄○，仄平平仄平。","仄仄仄○仄，平平平仄平。","仄仄仄仄仄，平仄平平平。","平平平仄仄，仄仄平平平。","仄仄仄仄仄，平仄○平平。","仄仄平平仄，○仄仄平平。","仄○仄○仄，仄仄仄平平。","平平仄仄仄，平仄平平平。","？仄仄平仄，仄平平仄平。"],"paragraphs":["处士有儒术，走可挟车辀。","坛宇宽帖帖，符彩高酋酋。","不爱事耕稼，不乐干王侯。","四十余年中，超超为浪游。","元和五六岁，客于幽魏州。","幽魏多壮士，意气相淹留。","刘济愿跪履，田兴请建筹。","处士拱两手，笑之但掉头。","自此南走越，寻山入罗浮。","愿学不死药，粗知其来由。","却于童顶上，萧萧玄髪抽。","我作八品吏，洛中如系囚。","忽遭冀处士，豁若登高楼。","拂榻与之坐，十日语不休。","论今星璨璨，考古寒飕飕。","治乱掘根本，蔓延相牵钩。","武事何骏壮，文理何优柔。","颜回捧俎豆，项羽横戈矛。","祥云遶毛髪，高浪开咽喉。","但可感神鬼，安能为献酬。","好入天子梦，刻像来尔求。","胡为去吴会，欲浮沧海舟。","赠以蜀马棰，副之胡罽裘。","饯酒载三斗，东郊黄叶稠。","我感有泪下，君唱高歌酬。","嵩山高万尺，洛水流千秋。","往事不可问，天地空悠悠。","四百年炎汉，三十代宗周。","二三里遗堵，八九所高丘。","人生一世内，何必多悲愁。","歌阕解携去，信非吾辈流。"],"title":"洛中送冀处士东游"}
