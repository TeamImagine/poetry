{"author":"方干","id":30258,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄平平平平仄，平平平仄仄平平。"],"paragraphs":["寒莎野树入荒庭，风雨萧萧不掩扃。","旧径已知无孟竹，前溪应不浸荀星。","精灵消散归寥廓，功业传留在志铭。","薄暮停车更凄怆，山阳邻笛若为听。"],"title":"题故人废宅二首 二"}
