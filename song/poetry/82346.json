{"author":"孙应时","id":82346,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄平平。","仄仄仄平平仄仄，仄仄仄仄仄平平。"],"paragraphs":["凶年满目灶无烟，籴贵家贫且鬻田。","虽暂忧饥茅屋下，终期射策玉墀前。","文辞华实宜撑腹，际运穷通一任天。","有志会须能卒事，岂令久困握空拳。"],"title":"恭和家大人鬻田训子诗韵"}
