{"author":"杨万里","id":47897,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["汉庭近日少宗盟，博选宗英副匠卿。","高帝子孙谁宿德，翰林风月得先生。","又持一节湖南去，政是三湘雁北征。","但使远民蒙福了，早归词禁赋新鶑。"],"title":"送赵民则少监提举二首  其一"}
