{"author":"杜甫","id":3605,"strains":["仄平平仄仄，平仄仄平平。","仄仄平平仄，平平仄仄平。","仄○平仄仄，仄仄○平平。","仄仄平平仄，平平仄仄平。","平平○○仄，仄仄仄平○。","仄仄平平仄，平平仄仄平。"],"paragraphs":["此堂存古制，城上俯江郊。","落构垂云雨，荒阶蔓草茅。","柱穿蜂溜蜜，栈缺燕添巢。","坐接春杯气，心伤艳蘂梢。","英灵如过隙，宴衎愿投胶。","莫问东流水，生涯未即抛。"],"title":"陪诸公上白帝城宴越公堂之作"}
