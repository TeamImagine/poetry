{"author":"郑谷","id":31611,"strains":["仄仄平平仄，平平平仄平。","平平平仄仄，仄仄仄平平。","仄仄平平仄，平平仄仄平。","仄仄平仄仄，平仄仄平平。"],"paragraphs":["赞善贤相后，家藏名画多。","留心于绘素，得事在烟波。","属兴同吟咏，成功更琢磨。","爱予风雪句，幽绝写渔蓑。"],"title":"予尝有雪景一绝为人所讽吟段赞善小笔精微忽为图画以诗谢之"}
