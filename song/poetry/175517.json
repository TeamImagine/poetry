{"author":"刘敞","id":175517,"strains":["仄仄平平仄，平平仄仄平。","○平○仄仄，平仄仄平平。","平仄平平仄，平平仄仄平。","仄平平仄仄，仄仄○平平。","仄仄平平仄，平平仄仄平。","仄平平仄仄，平仄仄平平。","平仄平平仄，平○仄仄平。","○平○仄仄，平仄仄○平。","平仄平○仄，平平○仄平。","仄○平仄仄，平仄仄平平。","平仄平平仄，平平仄仄平。","平平平仄仄，仄仄仄平平。","仄○平平仄，平平仄仄平。","平平仄平仄，平仄仄平平。","仄仄平平仄，平平仄仄平。","○平仄平仄，○仄仄○平。"],"paragraphs":["盛德淳熙耀，丰规振后昆。","降心徕俊杰，前席问黎元。","嘉会真千载，休声聚一门。","象贤俱秀出，济美并鸿鶱。","性复朱绳直，书曾玉露繁。","十年森气象，江海豁词源。","心伏惊诸老，名闻动至尊。","深严亲赐策，渊默静临轩。","明白朝廷制，丹青教化原。","屡闻呼万岁，争诵累千言。","宜有非常遇，谁嫌不次恩。","官仪推粉署，地望逼星垣。","令闻人人得，风流善善存。","春华照棠树，高韵溢箎埙。","义辱交游接，欢心抃笑烦。","空惭一枝小，当谢北溟鲲。"],"title":"同贡甫贺钱子飞兄弟"}
