{"author":"刘弇","id":209364,"strains":["平仄仄平平，平仄仄仄仄。","平平仄平平，仄仄仄仄仄。","平平平平平，平○○仄仄。","平平平仄仄，平仄○○仄。","平仄仄平仄，仄仄仄平仄。","平○仄平仄，仄仄○○仄。","平○○仄平，仄仄仄○仄。","○仄平○平，平仄平○仄。","平平仄仄平，平仄○仄仄。"],"paragraphs":["芒砀彼真人，元是赤帝子。","游氛决秦余，最后项籍死。","青云跻高衢，侯王兴壮士。","咸阳初置酒，猜似从中起。","樽俎化胡越，对面邈千里。","君王忽天赞，顾谓封雍齿。","军中相与言，事故易了耳。","雍齿今且侯，吾属无患矣。","炎炎四百秋，安堵从此始。"],"title":"感寓二十首  其一六"}
