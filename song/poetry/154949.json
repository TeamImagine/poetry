{"author":"蒲寿宬","id":154949,"strains":["仄仄平平平，平平仄平仄。","仄仄平仄平，仄仄平仄仄。","仄平仄仄平，？仄仄平仄。","平○平○平，仄仄仄平仄。","○仄平仄平，平平仄○仄。","平仄仄仄平，仄仄仄仄仄。","仄平平平仄，○仄仄仄仄。","仄平仄平平，平仄仄仄仄。","仄仄仄平仄，仄仄仄平仄。","平仄平平平，仄仄平仄仄。"],"paragraphs":["十里扪藤萝，千崖插虚碧。","仰觉云汉低，俯见尘市窄。","小山走委蛇，逺水别支脉。","身骑鹪鹩枝，目眇大鹏翮。","更有千载人，幽岩蜕空魄。","朝蹑一片云，夜啸百丈石。","我疑真人去，留此守剑舄。","道人既无心，何事苦着迹。","我有一壶酒，起舞酹仙伯。","松槿虽殊途，宇宙同作客。"],"title":"又题纯阳洞"}
