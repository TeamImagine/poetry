{"author":"俞德邻","id":153191,"strains":["仄仄平平仄仄平，平平平仄仄平平。","平平平仄仄平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平平仄平。"],"paragraphs":["纳纳乾坤万汇滋，同声同气自相宜。","江山今古几兴废，湖海交朋屡别离。","落月照梁疑太白，西风挥扇障元规。","老来万事如泥浊，一笑论文祇自知。"],"title":"次韵简林绍先诸友三首  其二"}
