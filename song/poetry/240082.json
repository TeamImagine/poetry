{"author":"周紫芝","id":240082,"strains":["平平仄仄平平○，○○平平平仄平。","平○仄仄平仄仄，平平仄仄平平平。","平平仄平平仄仄，仄仄平平平仄平。","平平平平仄平仄，平仄仄平平仄平。","平仄仄平仄○○平仄仄，○平平平仄仄仄。","平平仄仄仄平平，仄平○平平仄仄。","仄平平平○仄平，○平仄仄仄仄平。","平平仄仄平平平，仄平仄仄平平平，平平仄仄○仄○。"],"paragraphs":["江云欲雪江风吹，王敦城头乌夜啼。","云深月暗风转急，惊乌绕树无安枝。","狂风忽来飞不定，夜半无巢何所依。","情知天公有风雨，何不结巢高树栖。","君不见秦氏庭中双桂美，庭乌生雏八九子。","乌生岂不念高飞，托君庭阴飞不起。","那知君家轻薄儿，弹丸脱手两翅垂。","无巢悔不巢巍巍，有巢悔不常高飞，人生祸福难豫期。"],"title":"乌飞曲"}
