{"author":"方岳","id":127568,"strains":["平仄平平仄仄平，平平仄仄仄平平。","平平仄仄仄平仄，仄仄仄平平仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["淝水风声欲破苻，文城雪意趁禽吴。","诗筒拟醉玉跳脱，捷羽已飞金仆姑。","剡曲但能乘兴逸，灞桥仅不负诗癯。","那知莫府文书外，更解飞琼打阵图。"],"title":"十二月二十四日雪盖予三年于淮才见此耳时东师援淝水捷书西来走笔呈赵公借官奴与幕友一醉"}
