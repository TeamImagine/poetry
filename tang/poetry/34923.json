{"author":"卢藏用","id":34923,"strains":["仄平仄平平，平平平○仄。","仄平平仄平，仄平仄仄仄。","仄平仄仄○，平平平仄平。","平平平仄仄，仄仄仄平平。","仄仄平平仄，平平仄仄平。","平○仄平仄，平仄仄平平。","平平平仄仄，仄仄○平仄。","仄仄仄平平，平平平仄平。","仄平平仄仄，仄仄平平平。","平仄平仄仄，仄仄平平平。","平平仄仄仄，平仄仄平平。","仄平仄仄仄，平仄仄平平。","仄仄平仄仄，平平仄仄平。","平平仄平仄，仄仄○平仄。","○仄平平平，○仄平平仄。","平平平平仄，仄仄平平仄。","仄仄平仄平，平平仄○仄。","仄平仄平仄，平仄平平仄。","平平平平仄，仄平仄平仄。","平仄平仄平，平平仄平仄。","仄仄平平平，仄仄平平平。","○平仄仄仄，仄仄仄平平。","仄平仄平仄，平平仄仄平。","平平仄仄仄，平仄仄○平。","平平仄平仄，平仄平平平。","仄仄仄平仄，仄平平仄仄。","○○○仄平，平仄仄平平。","平仄平平仄，○平平仄平。","仄仄平平仄，平仄仄平平。","平○仄仄仄，仄仄仄平平。","平平平仄仄，平平仄仄平。","仄仄平平仄，平平仄仄平。"],"paragraphs":["暮川罕停波，朝云无留色。","故人琴与诗，可存不可识。","识心尚可亲，琴诗非故人。","鸣皋初梦赵，蜀国已悲陈。","感化伤沦灭，魂交惜未申。","冥期失幽报，兹理复今晨。","前嗟成后泣，已矣将何及。","旧感与新悲，虚怀酬昔时。","赵侯鸿宝气，独负青云姿。","群有含妙识，众象悬清机。","雄谈尽物变，精义解人颐。","在阴既独善，幽跃自为疑。","踠彼千里足，伤哉一尉欺。","陈生富清理，卓荦兼文史。","思缛巫山云，调逸岷江水。","铿锵哀忠义，感激怀知己。","负剑登蓟门，孤游入燕市。","浩歌去京国，归守西山趾。","幽居探元化，立言见千祀。","埋没经济情，良图竟云已。","坐忆平生游，十载怀嵩丘。","题书满古壁，采药遍岩幽。","子微化金鼎，仙笙不可求。","荣哉宋与陆，名宦美中州。","存亡一暌阻，岐路方悠悠。","自予事山海，及兹人世改。","传闻当世荣，皆入古人名。","无复平原赋，空余邻笛声。","泣对西州使，悲访北邙茔。","新坟蔓宿草，旧阙毁残铭。","为君成此曲，因言寄友生。","默语无穷事，凋伤共此情。"],"title":"宋主簿鸣皋梦赵六予未及报而陈子云亡今追为此诗荅宋兼贻平昔游旧"}
