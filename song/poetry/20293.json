{"author":"李石","id":20293,"strains":["仄仄仄仄仄，仄仄平○○。","仄仄仄仄仄，仄仄仄仄平。","仄仄仄仄仄，仄仄仄仄○。","平仄仄平仄，仄○平○平。","平仄仄仄平，平仄仄仄平。","平平仄平仄，仄仄平平平。","仄平仄平仄，仄平仄平平。","仄平平○仄，仄仄仄仄平。","平仄平仄仄，平平平仄平。","平仄仄仄平，平仄仄仄平。","仄平仄仄平，仄仄平平平。","平平仄○仄，仄平仄平平。","○平○平平，仄平仄平平。","平平仄平仄，仄仄平平平。","平平仄仄平，仄仄平平平。","平平仄仄仄，仄仄平平平。","仄仄仄平○，平仄○平平。","仄仄仄仄仄，仄○仄仄○。","仄仄○仄仄，仄仄○仄平。","仄平仄仄平，平平仄平平。"],"paragraphs":["近别已不易，远别良更难。","莫作远近想，便觉宇宙宽。","聚散与出处，等以道眼看。","君去便乡国，我留为亲懽。","吴蜀视旅亭，随处寓以安。","谁能诧凡见，鷃翮齐鹏抟。","是家好门地，羽仪耀朝端。","竹西丞相客，冀北幕府官。","清庙瑚琏器，仙人承露盘。","谈笑翰墨香，芳佩杂茝兰。","雪山笏拄颐，碧玉高巑岏。","锋车促收召，买舟系江干。","瞿塘浪粘天，怒涛驾风湍。","西湖软红路，塔级层旃檀。","还来捧御床，剖腹呈琅玕。","前修席玉铉，旧事追金銮。","潦倒困灾患，名节空雕残。","不假子夏盖，敢弹贡禹冠。","隔阔如昨梦，道义期岁寒。","日边一纸书，时烦问加餐。"],"title":"送陆务观"}
