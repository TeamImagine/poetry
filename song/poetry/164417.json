{"author":"仇远","id":164417,"strains":["仄平平仄仄平平，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。","平平平平平仄仄，仄平平仄仄平平。"],"paragraphs":["半生豪气学元龙，湖海惟知敬数公。","徒有贞心招隠逸，恨无巨眼识英雄。","天衢骑马衣冠异，雨屋鸣鸡杼轴空。","西崦东屯何日了，定应愁老浣花翁。"],"title":"和范爱竹三首  其一"}
