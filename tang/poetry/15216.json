{"author":"白居易","id":15216,"strains":["仄平仄仄仄，仄仄仄仄平。","仄平仄平仄，平仄○仄平。","仄平平仄平，仄仄仄○平。","仄平仄平仄，平仄仄平平。","仄仄平仄仄，仄平仄平平。","平仄平平仄，仄仄平仄○。","仄仄仄平仄，仄○○平平。"],"paragraphs":["我心忘世久，世亦不我干。","遂成一无事，因得长掩关。","掩关来几时，髣髴二三年。","著书已盈帙，生子欲能言。","始悟身向老，复悲世多艰。","回顾趋时者，役役尘壤间。","岁暮竟何得，不如且安闲。"],"title":"闭关"}
