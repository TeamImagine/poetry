{"author":"丘葵","id":162284,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["借得千岩一卷诗，吟窗尽日不停披。","苍波溜雨岷峨柏，赤石封苔岣嵝碑。","不是胸中横屴崱，如何笔下许瑰奇。","还君此宝文房里，应有神明为护持。"],"title":"送千岩摘稿还仲仁"}
