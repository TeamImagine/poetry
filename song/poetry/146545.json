{"author":"陈舜俞","id":146545,"strains":["平平平仄，仄仄平平。","平平○平，平仄平○。","○仄仄平仄仄仄，仄平仄平仄仄平。","仄仄○仄，仄仄○平。","平仄平○，仄仄平平。","仄平平仄平○，仄平平平？平。","仄平仄平，仄仄平仄，仄仄平仄。","平仄仄仄，平平仄平，平仄仄○。","仄仄○仄，仄平○平。","仄仄平○平平仄仄，仄仄平仄○平○平。","仄平仄仄仄○仄，仄平仄平平仄平。","仄仄仄平，平仄仄平，仄平平平。","○仄平仄，平仄○平。","○仄仄平平仄，平平仄平平平。","仄仄仄仄，平平仄平。","仄仄仄仄，平平仄平。","平仄仄仄，仄平仄平。","平○仄仄，仄平仄平。","平平仄仄，平仄平平。","仄仄仄仄，○平仄仄。","○仄仄仄，仄○平平仄平仄。"],"paragraphs":["滔滔淮水，溢楚之疆。","原田其潴，城郭为防。","浸以广兮不可涉，浩乎险兮不可航。","粤有行者，欲溯其央。","编莞为帆，植木为樯。","幸飘风以凭乘，遂吾归而徜徉。","尔风谓何，不自西北，阻我攸往。","维伯是职，悠悠水滨，奚独予留。","有百其役，若千其艘。","粟麦兮中都之饷馈，布帛兮赤县之衣裘。","府臣引领以偻指，挽夫坐粮而寝糇。","伯复不知，天子圣神，以民为忧。","闻此方国，常垫横流。","分笔舌于严署，咨疮痏于诸侯。","有淑使者，仁丰义修。","体上所嘱，同辞合谋。","今此欲往，会于道周。","倡和出话，下民以休。","风之不遂，非伯谁尤。","上帝可诉，谗言孔庶。","将伯是怒，不如风兮命之去。"],"title":"淮阴阻风谗风伯"}
