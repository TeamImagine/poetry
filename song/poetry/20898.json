{"author":"晁公溯","id":20898,"strains":["平仄仄仄平仄平，仄平平平仄仄平。","平平仄仄平仄○，平仄仄仄仄仄平。","仄平平仄仄平仄，○○平○仄平平。","平○仄仄平仄仄，○仄仄仄仄仄平。"],"paragraphs":["甘雨尚啬风未阑，只今时清舞舜干。","山前四面云欲渰，松上五鬣露已团。","甚憎尘土愿投帻，颇思沧浪去持竿。","何当共作鸡黍社，长者进酒少举盘。"],"title":"次韵鲜于晋伯三月病起二首  其二"}
