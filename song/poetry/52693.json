{"author":"李洪","id":52693,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["献日春回一日先，勾芒清晓试花权。","要看腊雪连春雪，独占新年与旧年。","梅绽香唇才半树，柳苏睡眼待三眠。","东皇次第开桃李，谁顾寒松涧雪边。"],"title":"除日立春雪"}
