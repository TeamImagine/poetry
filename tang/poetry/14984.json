{"author":"白居易","id":14984,"strains":["仄仄仄平平，仄仄仄平平。","平平仄仄仄，仄平仄仄平。","平仄平平仄，仄仄仄平○。","仄平仄仄仄，仄仄仄仄平。","仄平○○平，平仄仄仄平。","仄仄平仄仄，平仄仄仄○。","仄平仄仄仄，平仄仄平平。","仄仄仄平仄，仄仄平平平。","仄仄仄平仄，仄平仄平○。","仄平仄仄仄，仄仄仄平平。","仄仄平仄仄，平平平仄平。","仄○平仄仄，仄仄仄平平。","仄仄平仄仄，仄仄仄平平。","平仄仄平仄，○仄仄○平。","仄仄○平仄，平平平仄平。","平仄○平仄，平仄○平平。","○平仄平仄，平仄○仄平。","仄仄平仄仄，仄仄仄平平。","仄仄平平仄，仄仄仄平平。"],"paragraphs":["厚地植桑麻，所要济生民。","生民理布帛，所求活一身。","身外充征赋，上以奉君亲。","国家定两税，本意在爱人。","厥初防其淫，明敕内外臣。","税外加一物，皆以枉法论。","奈何岁月久，贪吏得因循。","浚我以求宠，敛索无冬春。","织绢未成匹，缲丝未盈斤。","里胥迫我纳，不许暂逡巡。","岁暮天地闭，阴风生破村。","夜深烟火尽，霰雪白纷纷。","幼者形不蔽，老者体无温。","悲喘与寒气，幷入鼻中辛。","昨日输残税，因窥官库门。","缯帛如山积，丝絮如云屯。","号为羡余物，随月献至尊。","夺我身上煖，买尔眼前恩。","进入琼林库，岁久化为尘。"],"title":"秦中吟十首 重赋"}
