{"author":"杨万里","id":47074,"strains":["○○平仄平○仄，仄平仄仄平仄仄。","仄○平平仄平仄，仄平○○平○仄。","○平○仄仄平仄，平平仄仄仄仄仄。","仄○平仄平仄仄，仄○平仄○○仄。","○仄平○平仄仄，平平仄平仄平仄。","平平仄仄仄仄仄，仄○平仄仄仄仄。","○平仄仄仄平仄，○平仄仄平平仄。","平平仄仄○仄仄，仄平平仄仄仄仄。"],"paragraphs":["三更无月天正黑，电光一掣随霹雳。","雨穿天心落篷脊，急风横吹斜更直。","疏篷穿漏湿床席，波声打枕一纸隔。","梦中惊起眠不得，揽衣危坐三叹息。","行路艰难非不历，平生不曾似今夕。","天公吓客恶作剧，不相关白出不测。","收风拾雨猝无策，如何乞得东方白。","垂头缩脚正偪仄，忽然头上复一滴。"],"title":"宿潭石步"}
