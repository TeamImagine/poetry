{"author":"李洪","id":52808,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["辍自鹓行第一流，笑谭幕府卧青油。","兰亭陈迹犹堪赋，禹穴奇书尚可求。","丞相开藩多暇日，省郎为介借前筹。","独怜无用沟中断，深羡千岩万壑游。"],"title":"送滕彦道赴浙东参议"}
