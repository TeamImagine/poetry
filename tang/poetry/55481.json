{"author":"孟浩然","id":55481,"strains":["平平平平仄，仄仄仄平平。","平仄仄平仄，平平仄仄平。","仄平仄平仄，平仄仄平平。","平仄仄平仄，平平平仄平。","○平仄平仄，平仄仄平平。","仄仄仄仄仄，平平仄仄平。"],"paragraphs":["谁家无风月，此地有琴尊。","山水会稽郡，诗书孔氏门。","再来值秋杪，高阁夜无喧。","华烛罢然蜡，清弦方奏鹍。","沈生隐侯胤，朱子买臣孙。","好我意不浅，登兹共话言。"],"title":"夜登孔伯昭南楼时沈太清朱升在座"}
