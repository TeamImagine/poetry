{"author":"欧阳修","id":79322,"strains":["平平仄仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平○仄，○○平平仄仄平。","仄仄仄平平仄仄，平平仄仄仄○平。","平平仄仄平平仄，○仄平平仄仄平。","平仄平平平○仄，仄平平仄仄平平。"],"paragraphs":["青山四顾乱无涯，鸡犬萧条数百家。","楚俗岁时多杂鬼，蛮乡言语不通华。","绕城江急舟难泊，当县山高日易斜。","击鼓踏歌成夜市，邀龟卜雨趁烧畬。","丛林白昼飞妖鸟，庭砌非时见异花。","惟有山川为胜绝，寄人堪作画图夸。"],"title":"寄梅圣俞"}
