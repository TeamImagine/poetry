{"author":"皮日休","id":27912,"strains":["仄仄平平仄仄平，仄平平仄仄平平。","平平平仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["五色香烟惹内文，石饴初熟酒初醺。","将开丹灶那防鹤，欲算棋图却望云。","海气平生当洞见，瀑冰初坼隔山闻。","如何世外无交者，一卧金坛只有君。"],"title":"江南道中怀茅山广文南阳博士三首 三"}
