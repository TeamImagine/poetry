{"author":"晁补之","id":214631,"strains":["仄平平仄仄平平，仄仄平平仄仄平。","仄仄平平仄仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["赋成庚子尚魂惊，往事如风未暇评。","长乐钟前偶相对，凌烟图上等浮名。","登车岂是君无意，幞被何妨我自行。","更许心亲遗貌敬，老来尤见旧交情。"],"title":"叙旧感怀呈提刑毅父并再和六首  其二"}
