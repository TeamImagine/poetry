{"author":"孔平仲","id":203547,"strains":["平平仄平平，仄仄平平仄。","仄○仄平平，平平○仄仄。","○平仄平平，仄仄平仄仄。","平平仄平平，仄仄仄○仄。","仄平仄仄仄○平，仄仄平平平仄○。","仄平仄仄○平仄，平平仄平仄仄仄。"],"paragraphs":["梅生要孤高，故在城颠上。","腊过已多时，花寒犹未放。","正前乃庐山，积雪千万丈。","开樽望峥嵘，酒面已迟上。","直须玉蕊十分开，洗尽烟岚春气回。","请君扫地更招客，为君对花卷大白。"],"title":"杜令无隠亭赏梅"}
