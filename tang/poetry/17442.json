{"author":"白居易","id":17442,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["白发生来三十年，而今须鬓尽皤然。","歌吟终日如狂叟，衰疾多时似瘦仙。","八戒夜持香火印，三光朝念蘂珠篇。","其余便被春收拾，不作闲游即醉眠。"],"title":"白发"}
