{"author":"王质","id":63778,"strains":["平平平仄仄平平，平仄平平仄仄平。","仄仄平平平仄仄，平仄仄仄仄平平。","仄平平仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["尘中拈出玉光明，追琢多年老更精。","会使低头降志士，无令抵掌笑书生。","此行原野霜风急，所过溪湖潦水平。","鸿雁同天不同侣，为传好在与南卿。"],"title":"送刘子开二首  其二"}
