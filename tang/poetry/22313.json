{"author":"李商隐","id":22313,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["潭州官舍暮楼空，今古无端入望中。","湘泪浅深滋竹色，楚歌重叠怨兰丛。","陶公战舰空滩雨，贾傅承尘破庙风。","目断故园人不至，松醪一醉与谁同。"],"title":"潭州"}
