{"author":"李纲","id":244585,"strains":["平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["千里江山图画中，峤南浙右岂殊风。","烟浮岚彩重重碧，日染波光洒洒红。","蚁酿蟹螯情不浅，笔床茶灶兴相同。","扁舟入手吾何事，归去梁谿作钓翁。"],"title":"江行即事八首  其一"}
