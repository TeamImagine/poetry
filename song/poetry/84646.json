{"author":"曹彦约","id":84646,"strains":["仄仄平平仄仄平，平仄平仄仄平平。","仄平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["五老重湖一腐儒，强令随牒应时须。","杜陵身世霜前鬓，陶令田园雨后芜。","梅菊满怀忧岁晚，松楸关念怯春濡。","知音自是调元手，乞与还山护命符。"],"title":"送赵安卿召除考功  其二"}
