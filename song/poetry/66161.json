{"author":"陈傅良","id":66161,"strains":["平仄平平仄仄平，仄平仄仄仄平平。","仄平仄仄平平仄，仄仄仄平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["衰老登临得并家，绝胜十载向天涯。","直须与世为陶令，谨勿令人识孟嘉。","蓝水悲吟空雅健，牛山醉墨谩欹斜。","谁知竹叶虽无分，一笑何妨菊自花。"],"title":"重阳和朱直方韵"}
