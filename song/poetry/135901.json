{"author":"蔡襄","id":135901,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["使轺迢递到天涯，候馆迁延感岁华。","白发却攀临砌树，青条犹放过墙花。","悲来唯见金城柳，醉后曾乘海客槎。","欲问昔游无处所，晚烟生水日沈沙。"],"title":"耕园驿"}
