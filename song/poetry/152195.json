{"author":"方一夔","id":152195,"strains":["仄仄仄平仄平○，仄平仄仄平仄平。","平平仄平平仄仄，仄平○仄仄仄平。","平仄平仄仄仄仄，仄平仄仄平平○。","仄平平仄仄仄仄，平平仄仄平平平。","平平仄仄仄仄仄，仄平仄仄平仄平。","平平平平仄平仄，仄仄平仄平平平。","仄平仄平仄仄仄，平平平仄仄仄○。","平仄仄平平仄○仄平仄，仄仄○平仄仄平。"],"paragraphs":["六月火云耸奇观，读书舌烂喉吻干。","西湖水仙珠径寸，使来遗我数百丸。","清冷冰齿嚼不碎，玉池滟滟生微澜。","问仙何处得此物，孤根漏暖来孤山。","霜严雪虐石荦确，美人忽破冰玉颜。","纷纷青黄暗烟雨，我独炎暑余酸寒。","异材晚成要有待，居然升置鼎鼐间。","君不见周家老将太公望，八十封侯起钓磻。"],"title":"六月食寒梅"}
