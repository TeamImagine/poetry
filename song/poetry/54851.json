{"author":"朱熹","id":54851,"strains":["平平平仄仄，仄仄○平平。","仄仄平仄仄，仄仄○仄○。","平平仄平平，仄仄平仄○。","平平仄平仄，仄仄平平平。","平平仄仄○，仄仄平平平。","平○仄仄仄，仄仄平平平。","平平平仄仄，平仄○平平。","平○平○仄，仄仄仄仄平。","仄平平仄平，仄仄平平平。","平平仄仄仄，仄仄平仄平。"],"paragraphs":["玄冬周四运，肃气驱烦喧。","孕此贞秀质，德美难具论。","巍巍北堂高，福履神所敦。","晨昏极荣养，夙昔蒙天恩。","明年启国封，屈狄文鱼轩。","斑衣结紫绶，玉树承金尊。","欢娱何所忘，千载如飞奔。","惟应玄中趣，眇眇自本根。","洗心河汉津，入此无穷门。","超然谢众甫，永与天壤存。"],"title":"卓国太生朝  其二"}
