{"author":"韩琦","id":90736,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["区区西北十经春，强力今为老病身。","白发丹心论底事，清风明月属闲人。","千钧未免嗤鼷鼠，一篑犹思抑孟津。","早晚粗酬忠国志，五湖烟水乐吾真。"],"title":"览刘易诗集感其游赏江山放怀自适"}
