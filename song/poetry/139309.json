{"author":"陈著","id":139309,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["低垂不足畏炎氛，自是居高避俗喧。","五瓣圆黏猩血重，数丝牢缀蜡心存。","雅持本色明清昼，肯驻残妆媚黑昏。","林下何人修炼到，丹余流入此芳根。"],"title":"连山王开诗试子午花四首  其四"}
