{"author":"郑刚中","id":252292,"strains":["平平平仄平平仄，平仄仄○平仄仄。","仄平平仄仄平平，平仄○平仄平仄。","平平平仄平仄仄，平仄平平仄平仄。","○平平仄仄○平，平仄平平平仄仄。","仄○平仄仄平平，仄○仄仄平○仄。","平平○仄仄平仄，平平仄平平仄仄。"],"paragraphs":["江乡时节逢寒食，花落未将春减色。","岭南能有几多花，寒食临之扫春迹。","花多花少非我事，春去春来亦堪惜。","柴门风雨小庭寒，无奈池塘烟草碧。","欲将诗句慰穷愁，眼中万象皆相识。","欣然应接已无暇，都为老来无笔力。"],"title":"寒食"}
