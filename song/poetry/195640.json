{"author":"苏轼","id":195640,"strains":["平○仄平仄，仄仄仄平平。","○平平仄仄，仄仄平平平。","仄仄仄○平，仄平仄平平。","○○仄仄○，仄仄仄○平。","仄仄仄平○，平平仄仄平。","平平平平仄，仄仄○平平。","平平平仄○，仄仄平平○。","仄○仄仄仄，仄平仄仄○。"],"paragraphs":["胸中有佳处，海瘴不能腓。","三年无所愧，十口今同归。","汝去莫相怜，我生本无依。","相从大块中，几合几分违。","莫作往来相，而生爱见悲。","悠悠含山日，炯炯留清辉。","悬知冬夜长，不恨晨光迟。","梦中与汝别，作诗记忘遗。"],"title":"和陶王抚军座送客"}
