{"author":"王十朋","id":22402,"strains":["平平仄平平仄平，平平仄仄平平平。","平平平平仄平仄，仄平平仄平○平。","仄○平平仄○仄，仄仄平○仄平仄。","平平○仄仄平平，仄平平仄○○仄。"],"paragraphs":["河东丈人年及稀，精神矍铄心瑰奇。","新来移居向山谷，一尊时得同论诗。","酒量汪汪可胜斛，醉后挥毫动盈幅。","新诗疏越似朱弦，不才何用煎胶续。"],"title":"贾元识和诗酬以前韵"}
