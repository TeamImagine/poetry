{"author":"寇准","id":188784,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平平仄平平。"],"paragraphs":["风骚高处谢知音，公退何妨纵野吟。","弱柳不能牵别恨，片云应念识闲心。","沙平古岸春潮急，门掩残阳暮草深。","凝望江皋动幽兴，数声钟磐出西林。"],"title":"春郊闲望"}
