{"author":"范成大","id":44501,"strains":["仄平平仄○平平，仄平○仄仄仄平。","仄平仄仄仄平仄，仄平平平○仄○。","仄平仄仄平平仄，平仄平平○仄仄。","仄平○仄○平○，仄仄仄平平仄仄。","平仄平平平仄平，仄仄仄○平○平。","仄平仄仄仄平仄，平○仄平平仄平。","仄仄平平平仄仄，平平仄仄平平仄。","平平仄仄仄平平，仄仄仄平○仄仄。"],"paragraphs":["杏园耆旧如晨星，白头相对眼故青。","奉常礼乐照东蜀，十年清名留汉廷。","蜀人减估天恩厚，高议清阴犹记否。","迩来闻道更蠲除，此段始终君一手。","归见岷峨无愧词，父老笑迎还叹咨。","贾生未可去宣室，屯膏一州谁谓宜。","魏阙江湖关出处，招头不用催鸣橹。","遥知梦境尚京尘，哑咤满船闻鲁语。"],"title":"送同年朱师古龙图赴潼川"}
