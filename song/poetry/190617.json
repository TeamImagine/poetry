{"author":"韦骧","id":190617,"strains":["平平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["春阴荡尽见春妍，立马长坡思渺然。","望断双旌已难见，声闻五袴只空传。","遥知裁割常虚刃，应赏风光蚤布筵。","不省玉人歌阕处，红梅多少落樽前。"],"title":"寄元真州"}
