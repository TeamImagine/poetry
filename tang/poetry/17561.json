{"author":"白居易","id":17561,"strains":["○仄仄仄平，平○○仄仄。","仄仄仄仄平，平○仄仄仄。","仄仄仄○平，平平平○仄。","仄仄仄○平，平平仄平仄。","仄仄仄仄仄，仄平平仄仄。","仄仄平仄平，仄仄○仄仄。","仄仄平○仄，仄平平仄仄。","仄平平平仄，仄仄仄仄仄。","仄仄平仄平，平平仄○仄。","平仄仄平仄，仄仄仄平仄。"],"paragraphs":["劳者不觉歌，歌其劳苦事。","逸者不觉歌，歌其逸乐意。","问我逸如何，闲居多兴味。","问我乐如何，闲官少忧累。","又问俸厚薄，百千随月至。","又问年几何，七十行欠二。","所得皆过望，省躬良可愧。","马闲无羁绊，鹤老有禄位。","设自为化工，优饶只如是。","安得不歌咏，默默受天赐。"],"title":"春日闲居三首 三"}
