{"author":"喻汝砺","id":245240,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["灿灿诗翁锦里西，只缘诗好遂穷栖。","竹铺冷色云连寺，柳漾晴丝鸟过溪。","凝怨不禁关树暗，驻情应恨蜀山低。","离人苦怕春归尽，可忍红英半著泥。"],"title":"草堂诗  其一"}
