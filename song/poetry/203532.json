{"author":"孔平仲","id":203532,"strains":["仄平仄仄平，平仄平仄仄。","平平仄仄○，平仄仄平仄。","仄平仄仄平，仄仄仄平仄。","平平仄○平，仄仄平仄仄。","平○平平平，仄仄○平仄。","仄平仄仄仄，平仄仄仄仄。","○平仄平平，平仄仄仄仄。","仄平平仄平，仄仄仄平仄。","平平平仄仄，仄仄仄平仄。","平平仄平平，仄仄○仄仄。","○平仄仄仄，○仄仄○仄。","○仄仄仄平，平平仄平仄。"],"paragraphs":["隔江见雨来，尤苦风大疾。","蓬蓬宇宙中，掀搅若无物。","百川水倒流，瓦石亦飞越。","浓云最轻浮，暂聚非永结。","随吹东西扬，散漫颇仓猝。","竟无点滴惠，初势不可遏。","正昏露青天，方曀见白日。","但增尘土高，益使水泉竭。","农夫忧岁事，怅望眼流血。","蛟龙不能神，卷尾藏窟穴。","空余鸟雀噪，庭户晚更热。","深夜气稍苏，林端挂明月。"],"title":"七月六日作"}
