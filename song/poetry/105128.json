{"author":"杜范","id":105128,"strains":["平平平，仄仄平，平仄平仄○平平。","○平仄仄仄平仄，仄仄平仄平○平。","平平平仄○仄仄，仄仄仄仄仄仄平。","仄平仄仄仄仄仄，仄仄平○平○平。","仄平仄仄平平仄，平仄○平仄平仄。","平平仄仄仄仄平，仄仄平平仄平仄。","○平仄仄仄平平，○仄仄仄平平○。","平仄平平仄平仄，仄仄仄仄平平平。","仄仄平平平仄仄，仄仄仄仄平平仄。","仄平平仄仄平平，仄仄平平平仄仄。","仄仄平仄○平平，平平仄仄平平平。","平平仄仄仄仄仄，仄仄平平仄仄平。","仄仄平○平仄仄，仄仄仄平仄平仄。","○平仄仄○平平，仄仄平平仄平仄。"],"paragraphs":["秋云黄，日月忙，登选才俊收词章。","操觚搦翰换钟鼎，往往冰炭交中肠。","柯山多士称海内，勇气洗尽古战场。","笑挥笔阵示整暇，洒洒胸中书传香。","此邦昔日龙头客，前后相辉九霄翮。","山川孕秀不乏人，想已津津动颜色。","题舆左岳得儒英，行整速步趋天庭。","金薤琳琅耀光彩，不学砌下寒蛩鸣。","盖世功名人共许，赤手欲搏南山虎。","𫏐来秋院镇文场，坐使千袍同鼓舞。","我昔贫困如匡衡，邻灯夜照心峥嵘。","区区薄宦亦谩尔，役役尘埃愧此生。","浅学幽深虽未烛，到耳独能辨丝竹。","从今着意听文鸣，会使嘤嘤出幽谷。"],"title":"和郑府判秋闱行"}
