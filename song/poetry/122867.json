{"author":"徐元杰","id":122867,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["圣朝天子荐临轩，嘉与愚臣究本原。","天地两间扶景运，唐虞三代印微言。","惭无一德酬清问，猥玷初班误圣恩。","一节誓坚忠与孝，立身端不负乾坤。"],"title":"及第谢恩"}
