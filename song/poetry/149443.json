{"author":"方回","id":149443,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["三十科名续父灯，岂知七十老无能。","儿童半长余犹幼，门户中衰久未兴。","南亩尽捐犹有宅，白头垂秃已如僧。","平生诗力秋尤健，万里霜天击怒鹰。"],"title":"七十翁吟七言十首  其九"}
