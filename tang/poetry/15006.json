{"author":"白居易","id":15006,"strains":["平平仄平仄，平仄平仄平。","仄平仄平仄，仄仄平仄平。","仄平仄仄仄，仄仄仄仄平。","平平仄平仄，仄平平仄平。","平仄仄仄仄，平仄仄平仄。","平仄平仄仄，平仄平○平。","平仄仄平仄，平仄仄平平。","仄仄仄平仄，仄仄平平平。"],"paragraphs":["含沙射人影，虽病人不知。","巧言构人罪，至死人不疑。","掇蜂杀爱子，掩鼻戮宠姬。","弘恭陷萧望，赵高谋李斯。","阴德既必报，阴祸岂虚施。","人事虽可罔，天道终难欺。","明则有刑辟，幽则有神祗。","茍免勿私喜，鬼得而诛之。"],"title":"读史五首 四"}
