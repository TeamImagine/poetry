{"author":"汪晫","id":89167,"strains":["仄仄平平仄仄平，平平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["自是胸中三斗尘，诗兵敢敌亚夫营。","愁关老子两肩瘦，春点榴花一树明。","雨向梅边来处细，句从夜半得时清。","方床竹枕思君切，幸有吟筒话旧情。"],"title":"次韵胡益之初夏见怀"}
