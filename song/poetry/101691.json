{"author":"赵抃","id":101691,"strains":["仄仄平平仄仄平，仄仄平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平平仄平。"],"paragraphs":["过婺游台又倦勤，路旁驰看两州民。","也知胜处青山旧，自恨来迟白发新。","暂憩瀛宫求道侣，载瞻方广想仁邻。","贰车章句犹怜我，为是云泉无事人。"],"title":"次韵台州姚舜谐见赠二首  其二"}
