{"author":"方翥","id":21332,"strains":["仄平仄仄平平仄，仄仄平平平仄仄。","平平仄仄仄平平，平平仄○平平平。","平平仄平平仄仄，平平平仄平平仄。","仄平仄仄仄平平，仄仄仄平仄仄仄。","平平○仄平平仄，平仄○平仄平仄。","平平平仄仄平平，仄○○仄平○仄。"],"paragraphs":["去年雪暗江南路，日暮踟蹰无宿处。","今年坐见故园春，梅花已过桃花新。","东皋薄田才数亩，依方旋造逡巡酒。","嗣宗痛饮是吾师，万事否臧勿挂口。","循环三百真超忽，谁向空蒙问巢窟。","愚痴聪慧一冥冥，不如且进杯中物。"],"title":"除夜寄谦之"}
