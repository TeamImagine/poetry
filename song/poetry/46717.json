{"author":"梅尧臣","id":46717,"strains":["平仄仄平○，仄仄仄平平。","仄仄仄仄仄，平平仄平平。","平仄仄仄仄，仄平仄平平。","仄仄仄○仄，○仄平仄平。","仄仄平仄平，平平仄○平。","仄仄仄平仄，仄平仄平平。","平仄平仄平，仄平平平平。","仄仄平○仄，仄仄平仄平。","平仄仄仄平，平平平○平。","仄仄○平平，平仄仄仄平。","平平仄平仄，仄仄○平○。","平平仄仄平，仄仄平平平。","仄仄仄○仄，仄仄平平平。"],"paragraphs":["天地不争行，日月不争明。","昼夜自显晦，冬春自枯荣。","夸父逐日死，共工触天倾。","二子不量力，空有千古名。","寄语贤与愚，何尝见长生。","我愿会良友，醉颜日常赪。","东海为酒樽，五湖为杯羹。","海罄湖且竭，尽倒为解酲。","苟死不复知，苟生徒牵情。","项籍乘牛车，驰上广武城。","强梁取秦鹿，慷慨犹为轻。","归来卧酒家，岂得惭公卿。","乐亦但如此，举世任营营。"],"title":"饮酒呈邻几原甫"}
