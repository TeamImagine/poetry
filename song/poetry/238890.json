{"author":"孙觌","id":238890,"strains":["仄仄平平平仄平，仄平仄仄平平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["野鹤昂昂祗自奇，水凫泛泛强随时。","问禅乞我安心法，住世分君大药资。","便欲乘桴从鲁叟，不须歌鳯叹周衰。","超然独啸千峰上，一吷清风万窍吹。"],"title":"志新诵近诗次韵二首  其二"}
