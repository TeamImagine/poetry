{"author":"胡寅","id":11971,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["虞帝当年辟四门，三苗那更蠢迷昏。","茫茫旧楚祗芳草，处处朱楼空断垣。","不愿耦耕招素隠，要看良耜接深村。","韩公守戒谁能用，虎豹难凭折柳樊。"],"title":"和仁仲至荆门"}
