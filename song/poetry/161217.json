{"author":"戴表元","id":161217,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平仄平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["天末翛翛起画舲，骊歌清切也堪听。","十年夜雨头垂白，万里春风草又青。","莫恋皋比专鲁席，终须豸角瑞尧庭。","平生短李江南杰，今作文昌第几星。"],"title":"送陈彦恂北上兼简李奇卿学士"}
