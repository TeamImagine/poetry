{"author":"梅尧臣","id":57851,"strains":["平仄平仄平，仄平○仄仄。","平仄平仄○，平平仄仄仄。","平○仄仄仄，仄仄仄○仄。","仄平平仄平，仄仄○仄仄。","平平仄仄平，仄仄仄平仄。","平平仄仄平，仄仄平平仄。","仄仄平平平，○仄仄平仄。","仄仄平○平，仄仄仄仄仄。","仄平平仄平，平平仄平仄。","仄平仄平平，○仄○仄仄。","平平仄仄平，○仄平平仄。"],"paragraphs":["公负天下才，用心如用笔。","端劲随意行，曾无一画失。","因看落纸字，大小得疏密。","笔工诸葛高，海内称第一。","频年值我来，我愧不堪七。","安能事墨研，欲效前人述。","懒性真嵇康，闲坐喜扪虱。","是以持献公，不使物受屈。","果然公爱之，奇踪写名实。","岂惟播今时，当亦传异日。","嗟哉试笔诗，藏不容人乞。"],"title":"次韵永叔试诸葛高笔戏书"}
