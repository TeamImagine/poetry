{"author":"陆游","id":33765,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["剑阁秦山不计年，却寻剡曲故依然。","尽收事业渔舟里，全付光阴酒榼边。","平野晓闻孤唳鹤，澄湖秋浸四垂天。","九关虎豹君休问，已向人间得地仙。"],"title":"湖村秋晓"}
