{"author":"李纲","id":242699,"strains":["仄平仄仄平仄平，仄平平仄平平平。","仄○仄仄仄仄仄，○仄○仄平平○。","平平仄仄仄平仄，○仄仄仄平平平。","○○仄仄仄平仄，平仄仄仄○○平。"],"paragraphs":["子家积庆芝自生，紫云为叶金为茎。","世间美瑞子不有，分以遗我鸿毛轻。","煌煌秀色照轩槛，犹带雨露凄芳馨。","当留几案永为好，他日煮食驱三彭。"],"title":"志宏遗枯梅产芝"}
