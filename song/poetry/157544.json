{"author":"韩维","id":157544,"strains":["平平仄仄仄，仄仄平仄平。","仄仄平平平，平平仄平平。","平○平○平，仄仄仄○平。","仄○平仄仄，仄仄平仄平。","仄○平平仄，仄平平平平。","仄仄仄○仄，平平○仄平。","仄仄平仄仄，平平○仄○。","仄仄○仄平，平仄平仄平。"],"paragraphs":["高台压万井，四绝埃与氛。","上有金仙庐，凌虚结楣棼。","尝闻登其巅，直视太行云。","壮观良跂予，夙驾惭后君。","况当朱炎月，烈风来朝曛。","泛潋白正醴，飘飖轻练裙。","想像箫鼓处，寥寥如有闻。","一写沈郁忧，怀古何足云。"],"title":"和圣俞游梁王吹台有感"}
