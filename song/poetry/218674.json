{"author":"李廌","id":218674,"strains":["平仄仄仄平，仄仄平平平。","平平仄仄仄，平仄平平平。","平平仄仄仄，仄仄○○平。","○○仄仄○，仄仄平仄平。","仄仄仄仄平，仄○仄平平。","平平仄平平，仄仄○仄平。","仄平平平○，仄平仄平平。","平平仄○平，仄仄仄仄平。","平仄仄仄仄，仄仄仄平平。","仄仄仄平仄，仄仄平平平。","平仄平○仄，仄仄仄仄平。","○平平○平，平仄平○平。","仄仄仄平仄，仄平仄仄平。","平平平仄仄，仄平仄平平。","平仄仄○平，仄仄平仄平。","平仄仄平仄，平平平平平。","仄仄仄仄平，○仄仄平平。","平○仄仄平，平○仄○平。"],"paragraphs":["常笑博望侯，老死穷河源。","河源几万里，天派垂昆仑。","支流播九逆，砥柱疏三门。","行穿九地折，怒溢千里奔。","乐彼洧水源，近且具茨根。","寒泉发清池，藻鉴挠不浑。","引为琉璃陂，碧波媚蘋蘩。","逶迤入王城，顺下德可温。","全此上善性，利用岂无恩。","下有万艘济，旁列千夫屯。","持此安且静，用鉴暴与昏。","顷年时闻龙，渊室今应存。","秉简俗何陋，济舆惠亦烦。","谁知千载后，佛宫枕溪𣸣。","乔木上参天，绿竹盈短垣。","曾此埒金谷，神龙依祇园。","物理自古今，兴废复何言。","聊思郑国侨，殊胜汉张骞。"],"title":"游超化寺"}
