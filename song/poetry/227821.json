{"author":"释德洪","id":227821,"strains":["仄仄平平平，仄仄平○仄。","平平平平平，平仄○平仄。","平平平仄仄，仄仄仄平仄。","仄仄○仄仄，仄仄仄○仄。","平仄平平平，仄仄平仄仄。","平平仄平仄，平平○平平。","仄平仄平仄，仄平仄平仄。","○仄平仄平，平平仄平仄。","平仄平仄平，仄仄平仄仄。","仄○仄仄平，平仄仄平仄。","平○仄○仄，仄仄平○仄。","仄○仄仄平，平平仄平仄。"],"paragraphs":["醉隐琴无弦，乃得琴中意。","诗髯轩无山，而有看山味。","青山随意有，那复问城市。","醉眼看雉堞，便觉是横翠。","因以名吾轩，坐卧增爽气。","春花解言语，风松中宫征。","我来不能辨，夕阴满窗几。","颇怪灵鹫峰，颠狂复飞至。","清啸呼白猿，愧我非慧理。","戏题五字诗，平淡出奇伟。","君应意挑战，讵敢摩其垒。","大胜赋子虚，夸词托亡是。"],"title":"金陵吴思道居都城面城开轩名曰横翠作此赠之"}
