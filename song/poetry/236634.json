{"author":"汪藻","id":236634,"strains":["平平仄仄平，仄仄仄仄仄。","平平平平仄，仄仄○平仄。","仄平仄○仄，○仄仄仄仄。","仄平？仄平，仄仄仄平仄。","平平仄仄仄，平仄仄平仄。","平平仄平平，仄仄仄平仄。","平平○仄平，仄仄仄平仄。"],"paragraphs":["清风不肯来，烈日不肯暮。","平生山林下，散髪颇箕踞。","一官走王事，三伏在道路。","我非褦襶儿，亦尔困驰骛。","居然恋俎豆，安得免羁馽。","区区竟何营，汨汨此飘寓。","渊明应笑人，有底不归去。"],"title":"尤袤大暑留召伯埭"}
