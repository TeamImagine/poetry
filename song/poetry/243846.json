{"author":"刁约","id":243846,"strains":["仄仄平仄仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["一水相望越与杭，渡头人物见微茫。","翩翩商楫来谿口，隐隐耕犁入富阳。","市肆凋疏随浦尽，山峰重叠傍江长。","民瞻熊轾咸相谓，太守经行此未尝。"],"title":"过渔浦作"}
