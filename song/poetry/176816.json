{"author":"司马光","id":176816,"strains":["仄仄平平仄，平平仄仄平。","平平仄平仄，仄仄仄平平。","仄仄平平仄，平平仄仄平。","平平仄平仄，平仄仄平平。","平仄平平仄，○○仄仄平。","○平平仄仄，○仄仄平平。","仄仄平平仄，平平仄○○。","平平平仄仄，仄仄仄平平。","仄仄平平○，○平仄仄平。","平平平仄仄，仄仄仄○平。"],"paragraphs":["学海无涯富，辞锋一战勋。","声华掩终贾，赋颂继渊云。","五斗为边吏，千仓饱戍军。","明恩美尤异，优秩赏能勤。","黄祖阴怀怒，张汤巧用文。","折虽因木秀，烧不变兰薰。","迹有穷通异，心无得丧分。","龙蛇宁久蛰，玉石岂俱焚。","蜀国花饶思，临邛酒易醺。","西风时有意，尺纸慰离群。"],"title":"送导江李主簿君俞"}
