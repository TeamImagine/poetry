{"author":"李新","id":223088,"strains":["仄平平仄仄平平，仄仄平平仄仄平。","平仄平平平仄仄，平仄仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["冷官厅外病阴阴，犹向西风拥鼻吟。","梅福尽藏云外宅，陶潜难老菊边心。","许因秋社前头雨，分与东篱匝后金。","待到重阳不开放，却收樽酒去相寻。"],"title":"问田尉公俞丐菊栽"}
