{"author":"苏轼","id":193783,"strains":["平平平仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄仄平仄仄，平平仄仄仄平平。"],"paragraphs":["纱笼擎烛迎门入，银叶烧香见客邀。","金鼎转丹光吐夜，宝珠穿蚁闹连朝。","波翻焰里元相激，鱼舞汤中不畏焦。","明日酒醒空想像，清吟半逐梦魂销。"],"title":"祥符寺九曲观灯"}
