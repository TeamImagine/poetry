{"author":"葛胜仲","id":230608,"strains":["平○平平平，平仄仄仄仄。","平仄平平平，仄仄平平仄。","○仄仄平仄，平仄平平平。","平平仄平仄，仄仄○平平。","仄仄平仄平，平平平仄仄。","仄仄平平平，平仄平平仄。","平仄仄仄仄，平○平仄平。","仄仄仄平仄，平○仄平平。","平平仄平平，仄仄仄平仄。","仄平平仄平，平仄仄平仄。","仄平平仄仄，平仄○平平。","仄平平仄○，仄仄仄平平。","○平仄平平，平○仄平仄。","平平仄平平，仄仄平平仄。","仄○仄仄仄，仄○仄仄平。","仄仄仄平○，仄仄○○○。","仄平平仄平，仄仄仄仄仄。","平平仄仄平，仄仄平平仄。","○平○仄仄，平仄○仄○。","仄仄平平○，仄仄○平平。"],"paragraphs":["羲和无停轮，年鬓日夜改。","惟有金兰心，岁晚依然在。","颇忆四门馆，研席同诸生。","聫名理朱穆，结驷留阳城。","缟纻初定交，车裘容共敝。","骏马驰春风，休沐章台市。","年少未涉道，惟论场屋文。","鼻息拂霄汉，心期勇风云。","春闱锁儒仙，试席两心竞。","阆仙时乞灵，孤懿肯移病。","喜君先得桂，时我犹飘蓬。","鳯凰黄鹄叹，振手国门东。","离群十周星，为僚一都会。","涵牛鼎烹鸡，邑小非材配。","理县不用谱，政如密与蒲。","糗水代厨传，木索闲庭除。","肯怜冰子穷，夜冻午不粒。","绨袍累故人，口腹烦安邑。","更迂长者辙，来顾空宇中。","坐令羁官兴，不复叹秋风。"],"title":"兖学叙旧呈子充"}
