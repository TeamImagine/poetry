{"author":"杜甫","id":2924,"strains":["平平仄仄仄，仄仄○○平。","仄仄仄平仄，仄仄○仄平。","○仄仄仄平，平仄仄平平。","仄平仄○仄，平仄仄仄平。","仄仄仄仄仄，仄○仄平○。","仄平仄平平，仄仄仄仄○。","平平仄仄仄，仄仄○平平。","仄仄平仄仄，平○平仄平。","仄仄仄平仄，仄平○仄平。","仄平仄平仄，平○平平平。","仄仄平仄平，仄平仄平平。","○平仄仄仄，仄仄仄仄平。","○仄平平平，平平平仄平。","○平○仄仄，仄仄○○平。","仄仄仄平○，仄平仄仄平。","○仄仄平平，平仄平平平。","仄仄仄平仄，仄平仄平平。","仄仄○仄仄，仄○○仄平。","仄平仄平平，平平仄平平。","仄仄仄平仄，仄平仄平平。","仄仄仄仄仄，平平仄平平。","○仄仄仄仄，仄平仄仄平。","平仄仄仄平，仄平平仄平。"],"paragraphs":["神尧十八子，十七王其门。","道国洎舒国，督唯亲弟昆。","中外贵贱殊，余亦忝诸孙。","丈人嗣三叶，之子白玉温。","道国继德业，请从丈人论。","丈人领宗卿，肃穆古制敦。","先朝纳谏诤，直气横乾坤。","子建文笔壮，河间经术存。","尔克富诗礼，骨清虑不喧。","洗然遇知几，谈论淮湖奔。","忆昔初见时，小襦绣芳荪。","长成忽会面，慰我久疾魂。","三峡春冬交，江山云雾昏。","正宜且聚集，恨此当离尊。","莫怪执杯迟，我衰涕唾烦。","重问子何之，西上岷江源。","愿子少干谒，蜀都足戎轩。","误失将帅意，不如亲故恩。","少年早归来，梅花已飞翻。","努力慎风水，岂惟数盘[飧]。","猛虎卧在岸，蛟螭出无痕。","王子自爱惜，老夫困石根。","生别古所嗟，发声为尔吞。"],"title":"别李义"}
