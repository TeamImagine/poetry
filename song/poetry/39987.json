{"author":"陆游","id":39987,"strains":["仄平平平平平仄，平○平平仄平仄。","仄平仄仄仄仄仄，仄平仄仄平平仄。","平平仄仄○仄平，平平仄平仄平仄。","平平○平仄仄仄，仄仄仄平平仄仄。","平平仄仄○仄仄，仄平仄仄○○仄。","仄平仄仄仄平平，仄仄平平仄平仄。"],"paragraphs":["雁山菖蒲昆山石，陈叟持来慰幽寂。","寸根蹙密九节瘦，一拳突兀千金直。","清泉碧缶相发挥，高僧野人动颜色。","盆山苍然日在眼，此物一来俱扫迹。","根蟠叶茂看愈好，向来恨不相从早。","所嗟我亦饱风霜，养气无功日衰槁。"],"title":"菖蒲"}
