{"author":"赵公硕","id":30142,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄仄平。","仄平仄仄平平仄，仄仄平平仄仄平。"],"paragraphs":["野服萧萧款翠微，虚亭高敞射晴晖。","仙归洞府云烟冷，春入名山笋蕨肥。","缓引壶觞聊自适，暂捐朱墨便忘归。","会须结屋山中住，始悟人闲万事非。"],"title":"宰余杭游洞霄"}
