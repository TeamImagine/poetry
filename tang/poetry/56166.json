{"author":"李白","id":56166,"strains":["仄仄平平平，○平仄平平。","○平仄仄○，仄仄平平平。","平仄平仄仄，平平仄平平。","仄平仄仄仄，仄仄平平平。","仄仄仄平仄，○平仄平平。","平平仄平仄，平仄仄平平。"],"paragraphs":["挂席凌蓬丘，观涛憩樟楼。","三山动逸兴，五马同遨游。","天竺森在眼，松风飒惊秋。","览云测变化，弄水穷清幽。","叠嶂隔遥海，当轩写归流。","诗成傲云月，佳趣满吴洲。"],"title":"与从侄杭州刺史良游天竺寺"}
