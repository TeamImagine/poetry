{"author":"陆游","id":38771,"strains":["仄平平仄仄仄平，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，仄仄平平仄仄平。","平仄仄平平仄仄，平平平平仄平平。"],"paragraphs":["偶扶藜杖过傍村，却倚禅床坐小轩。","日落鸦栖津树暗，人归鹤踏钓船翻。","挽弓从笑识丁字，刺绣终胜倚市门。","羹芋一杯吾自饱，诸儿强为置盘飧。"],"title":"晚兴二首  其一"}
