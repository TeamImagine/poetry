{"author":"曾丰","id":72556,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄仄平仄，仄仄平平仄仄平。"],"paragraphs":["新自梅关返葛溪，天心不与我心违。","市廛城郭依元在，亲戚交游过半非。","纸上衔犹仍旧署，腰间带已减初围。","候门童稚倚庐老，幸不空教赋式微。"],"title":"解馆归至永丰继善伯熊宝臣敦礼昆仲皆化去"}
