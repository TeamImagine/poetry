{"author":"强至","id":182727,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["都场百戏已先呈，舞字逡巡列太平。","酒缓天颜应有喜，乐高禁漏不闻声。","晴晖忽傍金茎动，协气偏从玉座横。","何事君臣皆共乐，银台连日奏秋成。"],"title":"依韵和道济秘丞集英殿秋宴作"}
