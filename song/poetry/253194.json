{"author":"李弥逊","id":253194,"strains":["平仄平平仄仄平，平平仄仄仄平平。","平平平仄仄平仄，仄仄平平仄仄平。","平仄仄平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["南北军书走羽毛，城头喜见赤云髙。","颇闻关陇尽归马，不独瓯闽行卖刀。","壕吏捉人那复有，田翁泥饮不辞遭。","会看四海收鼙鼓，郡邑官闲得坐曹。"],"title":"近报陕右大捷又继闻王师遂平建寇用髙字韵"}
