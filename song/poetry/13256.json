{"author":"宋祁","id":13256,"strains":["仄仄仄仄平，○仄仄平仄。","平平仄平仄，仄仄仄平仄。","仄平仄仄仄，平仄仄平仄。","仄平平仄平，仄仄仄平仄。","仄仄平平仄，仄仄平平仄。","仄仄平仄平，仄平平仄仄。","仄平仄仄仄，○○仄平仄。","平平仄○平，○仄仄平仄。","○平平仄仄，平平仄仄仄。","仄仄平仄平，仄仄平平仄。","平仄仄○平，平仄仄平仄。","平平仄仄平，○仄仄平仄。"],"paragraphs":["岁月不待人，驱我向衰境。","朱颜日辞貌，缟鬓飒垂领。","意昏若坐雾，欢坠似羸井。","病多兹及慵，志怯遂依静。","问我何功德，乃玷鸡翘省。","始愿常谬悠，薄霄图振景。","栈车值塞路，蹇蹇莫吾骋。","君恩盖如天，分虎向东郢。","沈忧诚万绪，通宵付耿耿。","失旦安暇鸣，值露徒能警。","私计狭且偷，荣路浩方永。","惟余昧死章，将露乞身请。"],"title":"念衰"}
