{"author":"范成大","id":43210,"strains":["仄平平平平，平仄仄平仄。","平平仄平平，平仄仄仄仄。","平平仄平平，仄仄平平仄。","仄平仄平仄，平仄平仄仄。","仄平仄仄仄，仄仄仄仄仄。","平仄仄平仄，仄仄仄平仄。"],"paragraphs":["石梁平波心，金刹驾岩腹。","溪藤卷霜缯，山骨琢紫玉。","东堂有嘉名，窈窕窗纱绿。","落花扫无迹，蕉叶森似束。","主人甚爱客，挽袖语陆续。","冲雨出门去，役役愧童仆。"],"title":"祁门"}
