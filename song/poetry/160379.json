{"author":"黄庚","id":160379,"strains":["仄平○平仄，仄平仄平平。","仄平仄平仄，平仄平仄平。","仄仄平仄平，平仄仄平○。","仄仄仄仄平，平平平仄平。","平○仄平仄，仄仄仄仄平。","仄仄仄仄平，平○仄平平。","平平仄平仄，平仄平平平。","平平仄平仄，仄○仄仄平。","仄平○平仄，仄仄仄仄平。","仄仄仄平仄，仄仄仄平平。","仄仄仄仄仄，○平○平平。","仄平平○○，平仄平仄平。","平○仄○平，仄仄平仄平。","仄平○仄平，？？？？？。","平○仄平仄，仄仄○平○。"],"paragraphs":["老年屏人事，北窗寄高眠。","梦魂御风去，金阙开九天。","虎豹狞不嗔，知予有仙缘。","玉座拥五云，香炉飞紫烟。","青衣两童子，举手导我前。","下土虮虱臣，愚衷欲敷宣。","兵戈幸休息，饥馑方连绵。","洪惟大生德，实司水旱权。","愿言回哀眷，与世解倒悬。","玉帝允臣请，乃曰赐丰年。","再拜谢阙下，回飚堕林泉。","夜雷声殷殷，甘泽朝满田。","沉思喜且惊，异梦非偶然。","士怀当世忧，□□□□□。","贞观有房杜，斗米三文钱。"],"title":"纪梦是岁太旱"}
