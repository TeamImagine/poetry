{"author":"廖行之","id":65518,"strains":["平平仄仄平平仄，仄仄平平仄仄平。","平仄平平仄平仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["吾儒不羡能方丈，彼相胡为食万钱。","谁识春来有珍味，乐如疏食曲肱眠。","园中菜把勤能致，曹掾莼羹美未专。","便作远谋胜肉食，他年无愧作诗篇。"],"title":"食菜作二首  其一"}
