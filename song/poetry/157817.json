{"author":"韩维","id":157817,"strains":["仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平仄仄仄平平仄，仄仄平平仄仄平。"],"paragraphs":["耳熟江南胜事传，闻君官去便翛然。","江流截楚红尘断，山势吞吴秀色连。","紫蟹迎霜新受钓，黄花吹酒正当前。","嗟予不得从斯乐，坐看秋风发画船。"],"title":"送李瑜屯田通判润州"}
