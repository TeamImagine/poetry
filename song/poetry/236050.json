{"author":"李光","id":236050,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。","仄仄平平仄平仄，平平平仄仄平平。"],"paragraphs":["肩舆渺渺历崎岖，自笑谋身老更迂。","献策但知忧社稷，投荒那敢顾妻孥。","南行已度黄陂岭，北去何愁青草湖。","冒雨穿云信奇绝，玆游真岂是良图。"],"title":"度黄陂岭"}
