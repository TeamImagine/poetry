{"author":"杨学李","id":163531,"strains":["平平仄仄平仄平，仄平仄仄仄平○。","仄平○仄平仄平，平平仄仄平平平。","仄平平仄平仄平，平平○仄○？平。","平平仄仄仄平平，平平仄仄○平平。","平平仄○平仄平，○仄仄仄平○平。","平平仄仄○仄平，仄仄平仄平平平。","仄平平仄仄仄平，○仄仄仄平平平。"],"paragraphs":["江城五月风雨余，岭南地僻少驰驱。","政余长日无与俱，寻幽步屧城西隅。","地平山远迷绿芜，垂阳深处闻鹧鸪。","萦纡小径逅浮图，松风夹道如笙竽。","清池冷浸秋水菰，如有露气侵庭梧。","桃笙院静横竹奴，栩栩清梦游冰壶。","觉来残照不可呼，更待好月同归涂。"],"title":"西郊晚步"}
