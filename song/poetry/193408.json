{"author":"苏轼","id":193408,"strains":["平平平仄仄平平，平仄平○仄仄○。","仄平平仄○○仄，平仄平平仄仄平。","仄仄○平仄平仄，平平○仄仄平平。","平平仄仄平仄仄，仄仄平仄平平平。"],"paragraphs":["山头孤石远亭亭，江转船回石似屏。","可怜千古长如昨，船去船来自不停。","浩浩长江赴沧海，纷纷过客似浮萍。","谁能坐待山月出，照见寒影高伶俜。"],"title":"望夫台"}
