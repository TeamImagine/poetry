{"author":"史浩","id":19864,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["万国星联拱北辰，晓看簪履拜尧云。","三呼请祝圣人寿，亿载长为天下君。","乐奏广庭声缥缈，香腾寰海瑞氤氲。","太平今日非无象，花覆千官玉脸熏。"],"title":"天申节望阙祝圣致语口号  其二"}
