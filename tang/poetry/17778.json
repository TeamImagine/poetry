{"author":"卢真","id":17778,"strains":["○平仄仄仄平平，平仄平平仄仄○。","平仄仄平○仄仄，仄平平仄仄○平。","平○平仄平○仄，仄仄平平仄仄平。","仄仄平平○仄仄，仄平平○仄平平。","平平仄仄○平仄，平仄○平仄仄平。","仄仄仄平平仄仄，平平仄仄仄○平。"],"paragraphs":["三春已尽洛阳宫，天气初晴景象中。","千朵嫩桃迎晓日，万株垂柳逐和风。","非论官位皆相似，及至年高亦共同。","对酒歌声犹觉妙，玩花诗思岂能穷。","先时共作三朝贵，今日犹逢七老翁。","但愿醁醽常满酌，烟霞万里会应同。"],"title":"七老会诗"}
