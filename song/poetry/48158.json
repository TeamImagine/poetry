{"author":"杨万里","id":48158,"strains":["平仄仄仄仄，○平○仄○。","仄仄仄仄平，仄○仄仄○。","仄平仄平平，仄平仄平平。","平仄仄仄仄，仄平仄仄○。","仄仄仄平平，平仄○仄平。","○仄平仄平，平仄仄○平。","仄○平平平，仄仄仄平平。","仄仄仄平仄，○仄仄仄平。","平平○平平，仄仄○仄平。"],"paragraphs":["江阔水不聚，分为三五滩。","遂令客子舟，上滩一一难。","小沙已成洲，大洲已成山。","山有树百尺，树围屋数间。","水底复生洲，沙湿犹未干。","从此洲愈多，安得水更宽。","忆从严陵归，水落不能湍。","拖以数童仆，折却十竹竿。","今兹过吾舟，念昔犹胆寒。"],"title":"柴步滩"}
