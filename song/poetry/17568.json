{"author":"葛立方","id":17568,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["莫问新来额插犀，了无魂梦到金闺。","平头上尾慵搜句，重后轻前且灌畦。","正自无人尝鼎脔，不如有客办萍虀。","庾郎三九同刍豢，野荠从教施五溪。"],"title":"连日灌畦莳菜废作诗"}
