{"author":"孔武仲","id":200519,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["花木重重鹿苑春，萧然一室坐安贫。","真乘但要心知法，喜舍无如药济人。","増损诸方精古义，窥寻六脉妙通神。","长沙旅泊无聊赖，诗乞刀圭养病身。"],"title":"赠长沙僧守节"}
