{"author":"释文准","id":223526,"strains":["仄平○仄平，仄平平仄仄。","平仄仄平平，平平仄平仄。","仄仄○仄平，○平仄平仄。","仄仄仄平平，仄仄平○仄。","平仄平平平，平平平仄仄。","平平○仄平，平平平仄仄。","仄仄平平仄，平仄仄平仄。","仄平仄仄仄，○仄平平仄。"],"paragraphs":["鸟窼吹布毛，老婆为侍者。","今古道虽同，宾峰不然也。","二月三月时，和风满天下。","是处百华开，远近山如画。","歧路春禽喧，高岩春水泻。","头头三昧门，虚明周大野。","好个真消息，书送汝归舍。","衲僧末后句，嘘是何言欤。"],"title":"送云侍者"}
