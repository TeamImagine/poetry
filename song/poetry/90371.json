{"author":"苏舜钦","id":90371,"strains":["仄平平仄平仄○，仄仄仄仄○平平。","仄平仄仄平仄仄，仄仄仄平○仄○。","仄平仄平○平平，仄仄平仄○平平。","仄平平仄仄仄仄，平仄仄仄仄仄平。","仄平仄平平仄○，仄仄仄仄仄仄平。","仄平仄仄仄仄仄，○平仄仄平平平。"],"paragraphs":["予心充塞天壤间，岂以一物相拘关。","放然一物无不有，遂得此身相与闲。","上人构堂号栖心，不欲尘累相追攀。","冷灰槀木极溃败，虽有善迹辄自删。","予尝浩然无所挠，与子异指亦往还。","卷舒动静固有道，期于达者诚非艰。"],"title":"若神栖心堂"}
