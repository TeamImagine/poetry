{"author":"舒岳祥","id":143365,"strains":["平仄仄仄平，仄仄平平○。","平仄平仄仄，平○○平○。","○仄平平○，仄仄平平平。","仄平平仄仄，平平仄平平。","平平仄仄仄，仄仄仄平平。","平平仄平仄，仄仄○平平。","仄仄平平仄，仄平仄平平。","平平仄仄仄，仄仄平平平。"],"paragraphs":["虫有报雨蛙，竹树能攀援。","青褐随所处，肤如凝脂鲜。","长颈而方颔，顾盼升高颠。","久晴初得雨，清声满林园。","红蕉映白日，碧苇覆清泉。","幽居乐清浄，饮露如风蝉。","俯视虾蟆辈，迥然异凡仙。","能鸣复善晦，所贵身名全。"],"title":"续十虫吟  其九"}
