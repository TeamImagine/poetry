{"author":"彭汝砺","id":201757,"strains":["仄平仄仄仄仄仄，仄仄平平○仄平。","平仄平平仄平仄，平○仄仄○平平。","仄平平平仄平仄，○仄仄仄平平平。","仄仄平平仄平仄，仄平仄仄平平平。"],"paragraphs":["日光拂拂已破卯，野色依依犹带秋。","风卷旌旗出城曲，云迎步履过林幽。","欲扳悬崖访猿鹤，更逐去鸟穷渊丘。","脱洒尘埃坐清旷，静窥万物都蜉蝣。"],"title":"和张侍读游蜀山"}
