{"author":"吴潜","id":123280,"strains":["平仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["檐溜终宵稍慰心，更须三日始为霖。","云雷尚觉经纶狭，暑雨犹疑咨怨深。","不假溟鲲能激水，何须垤鹳解知阴。","回头谷口耕樵侣，辜负盟言愧断金。"],"title":"喜雨和史司直二首  其二"}
