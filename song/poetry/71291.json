{"author":"蔡戡","id":71291,"strains":["平仄平平仄平仄，平仄平平平仄仄。","平平平仄仄平平，平仄平平仄平仄。","仄平仄仄仄平平，仄仄仄○平仄仄。","○平平仄仄○平，仄仄○平仄平仄。","平平仄仄平仄仄，仄仄平平仄○仄。","○平仄仄仄○○，仄仄平○○○仄。","仄仄平平仄仄平，平仄平平仄平仄。","○○平仄仄平平，仄平平仄○平仄。","仄平平仄○平仄，平仄平平仄平仄。","仄平仄仄仄○平，平仄平平仄平仄。","平○○仄仄平平，仄仄仄平平仄仄。","仄仄平平仄平仄，○仄平平仄平仄。","仄平仄仄仄○平，仄仄平平平仄仄。","平平仄仄仄平平，仄仄平平平仄仄。"],"paragraphs":["千里同云欲曛黑，风掠寒郊声摵摵。","初疑窗外忽增明，俄见阶前已纷积。","晓来戏作漫天飞，腊后喜占平地尺。","回飙凌乱竞穿帘，作态横斜巧投隙。","乾坤浩荡迷俯仰，唯有寒江湛空碧。","扁舟远访漫乘兴，败履徐行间留迹。","向晚渔蓑入画图，清夜鸡窗映文籍。","从教高卧野人庐，未饶低谒王侯宅。","灞桥才子更清绝，强把枯肠苦搜索。","最怜扰扰雪中人，晨突无烟有饥色。","何当三白兆丰年，尽挽八荒归乐国。","不但新春压灾瘴，且喜明年饫麸麦。","我家赖有二顷田，老去功名慵转剧。","人生一饱复何求，卒岁优游聊自得。"],"title":"奉和子真学士咏雪之什"}
