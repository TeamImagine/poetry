{"author":"释行海","id":145948,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["十年心事已蹉跎，吴越兴亡付绿波。","衰鬓又惊黄叶落，故乡遥认白云多。","葛洪井畔三生石，处士梅边十里荷。","总是平生快心处，夜长无奈月明何。"],"title":"东掖怀天竺"}
