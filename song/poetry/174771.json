{"author":"刘敞","id":174771,"strains":["仄平仄平仄，仄仄仄平仄。","仄仄○平平，○仄仄平仄。","平平仄仄仄，平仄平仄仄。","平仄平仄仄，仄○仄平仄。","平平○平仄，仄仄仄平仄。","仄仄平仄平，仄○仄仄仄。","平平平平平，仄仄平平仄。","平平仄仄平，平仄平仄仄。","平平仄○○，仄仄仄平仄。","○平仄仄仄，仄○平仄仄。"],"paragraphs":["闭门委余事，久矣卧幽寂。","忽枉临濠篇，如逮问鱼客。","山川尽写仿，人物多在昔。","形倨游自远，善行固无迹。","吁嗟相知晚，起予遽多益。","乃悟文字工，足兼造化力。","荧煌淮夷珠，磊落荆山璧。","他人竭泽求，吾子希世得。","禽微戒轻弹，路暗慎虚掷。","如何忽在此，咏叹生感激。"],"title":"答黄寺丞濠梁杂咏"}
