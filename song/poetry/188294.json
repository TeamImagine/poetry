{"author":"魏野","id":188294,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["一种征书下九重，汉唐贤士岂能同。","定归金马殊黄散，不解银鱼胜白公。","千骑拥行歧路满，万人泣送郡城空。","他时若继前交代，肯意棠郊鹤发翁。"],"title":"送乔职方赴阙"}
