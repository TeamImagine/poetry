{"author":"赵鼎","id":248299,"strains":["平仄平平仄仄平，平平平仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄平平。","平平平仄平平仄，平仄平平仄仄平。"],"paragraphs":["心远由来绝世纷，更寻邱壑避嚣尘。","门阑已觉贫无事，宾客应怜老畏人。","诗不名家免招谤，酒虽作病要全身。","香山千载流风在，鸡黍他年早卜邻。"],"title":"六月十三日书呈元长"}
