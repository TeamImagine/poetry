{"author":"蒲寿宬","id":154922,"strains":["平平平仄仄，平仄平平平。","仄平○仄平，仄仄平仄平。","仄平仄仄仄，平平仄平平。","平仄仄仄仄，仄仄？平平。","平平仄平平，仄仄○仄平。","仄平仄平平，○仄平仄平。","平平仄平平，仄仄平仄平。"],"paragraphs":["秋山多爽气，南楚登修程。","岂无离别懐，此别人所荣。","眷言紫帽秀，翘然碧流英。","千载木铎寄，一脉濓泉清。","无毡不言寒，有道当自鸣。","采芹发新谣，吟药生逸情。","汾阳昔何人，努力加令名。"],"title":"送郭济叔分教邵阳"}
