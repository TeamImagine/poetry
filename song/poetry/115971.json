{"author":"刘克庄","id":115971,"strains":["仄平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["不知捷径在终南，应是癯儒骨相凡。","马负遥瞻隔河洛，牛车蚤已出殽函。","自怜鬓雪今垂领，岂料条冰晚入衔。","望见蓬莱吾足矣，逆风不虑更吹帆。"],"title":"方具免牍走笔次竹溪中书韵"}
