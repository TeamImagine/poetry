{"author":"彭龟年","id":71839,"strains":["平平平仄平，仄平仄仄平。","仄仄仄仄仄，仄仄平○仄。","仄平仄平○，仄仄平仄平。","平仄仄仄仄，仄仄仄仄平。","仄仄仄仄平，仄仄仄仄平。","仄仄平仄平，仄仄平平仄。","仄仄仄仄○，仄仄平仄仄。","仄平平仄○，仄仄仄仄平。","○仄仄仄仄，平平平仄平。","仄平仄平平，仄仄平平平。","仄平仄仄仄，仄平仄平平。","平平仄仄○，平平仄平平。","平仄仄仄平，平仄平仄平。","仄仄平仄仄，仄仄仄仄○。","平平平平仄，仄仄仄仄○。","仄平仄仄仄，仄平仄○平。","平仄仄仄○，仄平○○○。","仄平平仄○，仄仄平平平。","平仄仄仄○，仄○仄○平。","仄平仄仄仄，仄仄○○平。"],"paragraphs":["君家金石台，我家富寿冈。","十驲苦不远，半世成相望。","我为一贫驱，触热来帝乡。","尘垢面未颒，郁结志不强。","下马忽见君，喜剧几欲狂。","未语心已倾，既坐形俱忘。","醒我醉梦中，祓我冰雪旁。","主人知客深，对着夜雨床。","犹恐客意短，渠渠罗酒浆。","蟹螯擘新肥，荔子含生香。","晚归候月影，早游趁湖光。","都城六月中，公卿簿书忙。","而我乃与君，专此风露凉。","笑语虽杂乱，理到味自长。","平生区区愿，恰此一月偿。","遽然委我去，令人热中肠。","儿女惜别离，丈夫重行藏。","敢因杯酒行，感慨徒悲伤。","君去起我思，彩衣拜重阳。","愿言各努力，白发行中堂。"],"title":"别孙隠甫"}
