{"author":"赵抃","id":101425,"strains":["平仄○平仄，平平仄○平。","平平平仄仄，平○平平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平仄平仄，平仄仄平平。","仄仄平平仄，平平仄仄平。","仄平平仄仄，仄仄仄平平。","仄仄平平仄，○平仄仄平。","平平仄平仄，平仄仄平平。"],"paragraphs":["言念分符日，来逢别乘贤。","疮痍求俗去，风教为民宣。","吏狱都无扰，农畴属有年。","欢尝陪射的，清不废鸣弦。","避俗寻萧寺，游春醉画船。","文楸坐帷幄，诗敌肆戈鋋。","邂逅穷江地，凄凉落叶天。","代还公去矣，伫立我依然。","久契诚弥固，离忧不暂蠲。","高台倚章贡，时一诵佳篇。"],"title":"次韵何若谷别后见寄"}
