{"author":"胡寅","id":11653,"strains":["仄仄仄仄仄，仄平平仄平。","仄平仄仄仄，仄仄平平平。","仄平○平平，平仄仄平平。","平平仄仄仄，平仄仄○平。","平平仄仄仄，仄仄平平平。","平平仄仄仄，仄仄平平平。","平平平仄仄，平仄平平○。","仄平仄○仄，仄仄平平平。","平平仄仄仄，仄仄仄平平。","仄平平仄○，平仄平仄平。","仄仄○平仄，仄平仄平平。","平平仄平仄，平仄仄仄平。","仄平仄仄仄，仄仄○平平。","仄平仄仄仄，平仄平仄平。","平平仄仄仄，仄○平平平。","平平仄平仄，平仄仄平平。"],"paragraphs":["此世未可出，太虚无古今。","一尘绝点染，万象罗萧森。","白云从何来，舒卷亦无心。","流风散远影，花雨释重阴。","俄然际碧海，倏尔归遥岑。","方来讵可执，已去谁能寻。","何人知此意，鱼鸟徒高深。","道人乃如许，洒落湘之南。","冥鸿岂避弋，倦鹤亦投林。","昔年淮泗间，清誉喧佩簪。","石塔缝无际，盐官鼓无音。","衡山亦何有，神廪供爨鬵。","十年一纸衲，彩线穿金针。","上方万壑外，微笑开我襟。","幽怀久自契，俗虑何由侵。","攀萝共明月，流水写瑶琴。"],"title":"示能仁长老祖秀"}
