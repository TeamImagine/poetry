{"author":"薛季宣","id":62853,"strains":["仄仄仄平仄，平平仄平平。","平平仄仄○，仄仄平仄平。","平平仄仄仄，平平仄平平。","仄平仄仄仄，仄仄平○○。","○仄平平仄，？平仄平○。","仄平○仄仄，仄仄仄仄平。","平平○仄仄，平平仄平平。","平平仄仄仄，仄仄○平平。","仄平仄平仄，仄仄平仄平。","仄仄仄○仄，仄仄平平○。","○平仄仄仄，平仄平平平。","仄仄仄仄仄，平仄仄仄平。"],"paragraphs":["逼社窘阴雨，园花就凋零。","翩翩蝶翅重，好鸟无一鸣。","山头雾露白，檐前砌苔青。","旁瞻隔远到，内与愁思并。","县小文书省，氍茵匝莎庭。","举头叹世事，坐有百感生。","芳林堕玉蕊，垂杨结珠缨。","伤春复已半，忽忽难为情。","朅来发书箦，悼往心自冥。","袖手一凝𥩟，意逐飞鸢行。","中原政紊乱，悲角扬哀声。","有酒不解饮，何以解我酲。"],"title":"春阴三首  其二"}
