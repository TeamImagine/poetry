{"author":"宋庠","id":2558,"strains":["平仄平平仄，平平仄仄平。","平平平仄仄，平仄仄平平。","○仄○○仄，平平平仄平。","平平平仄○，仄仄仄○平。","仄仄平○仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，仄仄仄○平。","仄仄平平仄，平平仄仄平。","平平平仄仄，平仄仄平平。","仄仄平平○，平平仄仄平。","平平平仄仄，仄仄○平平。","仄仄平平仄，平平仄仄平。","平平平仄仄，○仄仄平○。"],"paragraphs":["纲辖尊华省，旌麾镇旧秦。","州荣朱毂守，公待黑头人。","从橐荷中密，仁风扉外春。","才包扬马思，政续赵张神。","鼎饪终调鹄，天文尚翦鹑。","山光函谷晓，柳色渭桥新。","勒队良家子，邀欢代舍宾。","声华今绝拟，事业古难伦。","顾我非贤宰，惟朝念老臣。","官衔温室殿，城垒富平津。","有秩皆逾分，无功可活民。","餐霞聊却疾，面壁更求真。","野屐茨峰路，渔竿颍水滨。","拳拳知止诫，行及谢交亲。"],"title":"寄长安端明王左丞"}
