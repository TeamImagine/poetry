{"author":"虞俦","id":61762,"strains":["平平平○仄仄平，仄仄平平仄平平。","平平仄仄仄平仄，平平仄仄平平平。","平○仄平仄仄仄，○平平仄○平平。","仄仄仄仄平平仄，仄平平仄平仄○。","仄仄平平平仄仄，平○平仄平平平。","仄平平仄平平仄，仄仄○平仄平平。","仄平平仄仄仄○，平平仄仄仄平平。","○平仄仄平平仄，仄○平平仄平平。","平平平○仄仄仄，平平平仄平仄平。","平仄平○仄仄仄，平仄仄仄○仄平。","仄平○平仄平仄，仄平仄平仄平平。","仄平仄○仄平仄，仄平仄仄仄仄平。","仄平平仄○仄仄，仄仄仄仄平平平。","平平○仄仄平仄，仄仄平平平仄平。","平平○仄平○仄，仄仄仄平平仄○。","仄平仄仄平平仄，仄仄仄仄仄平平。"],"paragraphs":["吴侬生长水与云，不采莲花拔蒲根。","穷山凿石出奇怪，颠坑仆谷无寒温。","宣和幸臣以佞进，横江花石如云屯。","造化有此诚疮痏，奈何浮靡夸朴敦。","守令诛求星火迫，州县惊扰河涛翻。","举觞谁酹栟榈子，我欲从之以为昆。","尔来刳作短尾铫，形模简古得全浑。","遗君日以烹龙凤，要和松风泻潺湲。","弥明讥评二子愧，卢仝风味千载存。","搜搅胸中万卷富，倾动笔下三峡源。","可怜长安贵公子，饱餐荔支餍河豚。","岂知是中有佳趣，目方忤视手不扪。","武夫丁字且不识，一𪿫拟落天骄魂。","平生攘臂咤飞石，唾取青衫明主恩。","书生调度清且苦，臭味不同谁与论。","祝君勿遣羊羹污，以友石供古铜盆。"],"title":"赠孙尉姑苏紫石铫孙有诗次韵"}
