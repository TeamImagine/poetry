{"author":"敖陶孙","id":83063,"strains":["仄平仄○平，仄○平仄平。","平平平仄仄，仄仄仄仄平。","仄平仄仄仄，平仄平平平。","平平仄仄仄，仄仄平○○。","仄平仄仄仄，仄仄平○平。","仄平仄平仄，仄仄仄仄平。","平○仄仄平，仄仄仄仄平。","仄平仄仄仄，平平仄○平。","仄平平仄平，仄仄仄仄平。","平仄○平仄，平平仄平平。","仄平仄○仄，仄平仄○○。","仄平仄平仄，仄平平平平。","平平仄平仄，平○仄仄平。","仄仄○仄仄，仄仄平○平。","仄仄平仄平，仄仄仄平平。","平仄○仄仄，仄仄○平平。","平平○仄平，仄仄平平平。","仄○仄平仄，仄仄平平平。","平平仄仄平，仄仄○？平。","仄平仄平仄，平仄平平平。","平平仄仄仄，仄仄○仄平。","平平仄平○，平仄平平平。","仄仄○仄仄，仄平仄平○。"],"paragraphs":["始秋我如京，褚中无所赍。","萧条方逆旅，败履手自提。","入门一曲几，尘暗乌皮低。","平生实有恃，壮气干虹蜺。","丈夫死则已，未死牛衣啼。","以兹悟生理，得展庶可齐。","城中雪没靴，冻马不敢嘶。","病夫亦怕出，登楼去其梯。","故人知我贫，坐有一石韲。","招要过庐下，春风破余凄。","老怀不胜酒，秩筵已如泥。","感君一寒语，醉乡强攀跻。","还归叱涂路，撑斤只槁梨。","我策三十六，第一捐町畦。","佩服今十年，默化浙东西。","惟有三宿恋，弱念牵房闺。","常时过饭家，屋上瞻乌栖。","勿轻一壶酒，踏冻谁为携。","穷途见弟兄，感涕沾{角枼}觿。","世情尚酬答，人事多乖睽。","终焉愧闵嘿，夜卧三画脐。","何时接绸缪，门牡炊家鸡。","入舍更主客，愧无鹿门妻。"],"title":"雪中陈孔章招饮"}
