{"author":"周孚","id":63275,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["曀曀长空蔽夕云，杖藜徙倚莫江滨。","孤城风土偏愁客，别岸烟埃欲污人。","谩说一言能悟汉，久疑三户解亡秦。","风饕雪虐銮舆地，湖海无能泣病臣。"],"title":"即事二首  其二"}
