{"author":"严羽","id":119082,"strains":["仄仄仄平仄，仄仄仄平○。","仄仄仄平仄，○仄平平平。","平平平仄○，仄仄平平平。","仄仄仄平仄，平平○○平。","仄平仄仄仄，仄○仄仄平。","平仄仄仄仄，仄平仄平平。","平平仄平仄，平○仄仄平。","仄平仄○○，○仄仄平平。"],"paragraphs":["瀑布好明月，上有石梁横。","矫首望东海，正见蟾蜍生。","扬辉天汉闲，下照篷丘城。","桂实几凋落，姮娥空闻名。","咄哉玉斧子，不如白兔精。","灵药不服食，执柯独何成。","迢迢彩云外，谁吹白玉笙。","竦身一长听，了若出寰瀛。"],"title":"游仙六首  其六"}
