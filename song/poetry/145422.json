{"author":"马廷鸾","id":145422,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄仄平仄平平平。","仄平仄仄平平仄，仄仄平平仄仄平。"],"paragraphs":["如带溪流拍两崖，投泥贾客竞喧豗。","只轮自力掀诸淖，断岸先登陟彼嵬。","江水斗升宁汝活，岸旁车马为渠来。","老夫自取鲸鲵戮，掩鼻沙丘未足哀。"],"title":"观鱼车渡溪"}
