{"author":"赵希逢","id":130462,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平平仄，仄平平仄仄平平。"],"paragraphs":["拟回暖律到寒襟，落价休论直几缗。","已唤楮生同一榻，肯容小女动纤尘。","窗横梅影眠和月，路入梨云梦着人。","欲效负暄献天子，暖烘烘地一笼春。"],"title":"和纸帐"}
