{"author":"许浑","id":22228,"strains":["平仄○平仄，平平仄仄平。","平平○仄仄，平仄平平平。","仄仄平平仄，平平仄仄平。","仄平○仄仄，平仄仄平平。","仄仄平○仄，平平仄仄平。","平○仄平仄，仄○仄○平。"],"paragraphs":["岩谷留心赏，为山极自然。","孤峰空迸笋，攒萼旋开莲。","黛色朱楼下，云形绣户前。","砌尘凝积霭，檐溜挂飞泉。","树暗壶中月，花香洞里天。","何如谢康乐，海峤独题篇。"],"title":"奉和卢大夫新立假山"}
