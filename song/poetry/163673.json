{"author":"于石","id":163673,"strains":["平平○仄平，平仄平仄仄。","仄仄仄平平，仄仄平平仄。","仄仄仄仄平，○平平仄仄。","仄平平仄○，仄平平仄仄。","平平仄仄平，仄仄仄○仄。","平仄仄仄仄，平仄仄平仄。","？平仄平平，平仄仄仄仄。","平仄平仄平，平平平仄仄。"],"paragraphs":["游鱼闻饵香，宁悟钩入口。","不忍一朝饥，竟落渔人手。","捕雉必以媒，相呼欣得偶。","失身罗网中，乃为媒所诱。","嗟哉二物微，智不料其后。","飞潜一失所，虽悔复何咎。","矧为物之灵，而不慎所守。","饥渴能害心，交游多卖友。"],"title":"感兴  其二"}
