{"author":"周紫芝","id":241292,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雨露朝来下九天，左鱼还得旧青毡。","莫辞去国逾千里，犹胜为郎动十年。","客至何妨常有酒，民残政自不须鞭。","欲安远俗惟无事，圣主休兵本息边。"],"title":"送冯远猷使君  其一"}
