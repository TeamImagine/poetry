{"author":"罗邺","id":30530,"strains":["仄仄平平仄平平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，平仄平平仄仄平。"],"paragraphs":["塞寺穷秋别还师，西风一雁倍伤悲。","每嗟尘世长多事，重到禅斋是几时。","霜岭自添红叶恨，月溪休和碧云词。","关河回首便千里，飞锡南归讵可知。"],"title":"秋日留别义初上人"}
