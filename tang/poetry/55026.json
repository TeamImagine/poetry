{"author":"刘长卿","id":55026,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["叹逝翻悲有此身，禅房寂寞见流尘。","多时行径空秋草，几日浮生哭故人。","风竹自吟遥入磬，雨花随泪共霑巾。","残经窗下依然在，忆得山中问许询。"],"title":"题灵祐和尚故居"}
