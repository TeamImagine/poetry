{"author":"白居易","id":17574,"strains":["仄仄仄仄○，仄仄平平仄。","平平仄○仄，仄仄平平仄。","仄○仄○平，○平仄仄仄。","仄仄仄平平，仄仄平仄仄。","平平仄平平，仄仄平仄仄。","○仄仄平平，仄仄仄平仄。","仄平平仄仄，仄仄平仄仄。","平平平仄○，仄仄平仄仄。","仄○仄平仄，仄仄仄○仄。","仄平仄平平，平○平仄仄。"],"paragraphs":["促促急景中，蠢蠢微尘里。","生涯有分限，爱恋无终已。","早夭羡中年，中年羡暮齿。","暮齿又贪生，服食求不死。","朝吞太阳精，夕吸秋石髓。","徼福反成灾，药误者多矣。","以之资嗜欲，又望延甲子。","天人阴隲间，亦恐无此理。","域中有真道，所说不如此。","后身始身存，吾闻诸老氏。"],"title":"戒药"}
