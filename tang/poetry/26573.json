{"author":"刘沧","id":26573,"strains":["平仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["黄帝修真万国朝，鼎成龙驾上丹霄。","天风乍起鹤声远，海雾渐深龙节遥。","仙界日长青鸟度，御衣香散紫霞飘。","唯留古迹寒原在，碧水苍苍空寂寥。"],"title":"过铸鼎原"}
