{"author":"陈棣","id":18927,"strains":["○仄○平平仄仄，平平○平仄平仄。","仄平仄仄平仄平，仄仄平平平仄仄。","仄仄○○平平平，仄平仄○仄仄仄。","仄平仄仄仄平平，仄仄○平仄仄仄。","仄仄○平平仄平，平平仄仄平平仄。","仄平仄仄仄平平，仄仄平平平仄仄。","平仄平○仄仄平，平平○仄平平仄。","平平仄仄仄仄平，平仄○○○仄仄。","仄仄平平平仄平，平○仄仄平平仄。","平平仄仄仄平平，仄仄平平仄平仄。","平仄○平仄仄平，平平平仄平平仄。","仄平仄仄仄仄仄，仄仄平平平仄仄。"],"paragraphs":["屏翳驱驰云阵疾，西山犹衔半轮日。","迅雷震地窗户摇，急雨翻盆沟浍溢。","紫电烧空天为低，黑风逆浪海欲立。","纵多虐魃未为殃，直使长鲸那暇吸。","草木号呼山鬼惊，珠玑乱迸鲛人泣。","曲畦走水白纷纷，稚穗抽芒青戢戢。","童稚休传蜥蜴歌，仓箱行贮生民粒。","枝端发翠喜濯枝，池面凝沤占戴笠。","猛省呼晴鸠妇鸣，旋看突涨鱼儿出。","窗扉共赏一襟凉，屋漏俄惊半床湿。","鸥鹭盟边引望遥，芭蕉声里催诗急。","请君速著瑞雨颂，要上新编华萼集。"],"title":"骤雨呈质夫兄"}
