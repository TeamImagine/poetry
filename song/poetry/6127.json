{"author":"林季仲","id":6127,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["意气平生百不伸，一麾晚出守宜春。","功名到此当言命，才术如公岂后人。","庭集鹓雏知有种，盘堆苜蓿未全贫。","江寒木落悲无那，诗寄蓬窗墨尚新。"],"title":"薛康朝挽词"}
