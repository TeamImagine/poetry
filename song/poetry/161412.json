{"author":"陈普","id":161412,"strains":["平平仄仄○平平，仄仄仄仄○仄平。","平平仄仄仄仄仄，仄仄仄仄平平○。","仄仄仄平平仄平，仄仄○仄仄，仄仄○平平。","仄仄仄平平仄仄，仄仄平平○，仄仄仄平仄。","仄平仄平平，仄平仄仄平平平。","仄平仄○平，平平仄仄平平平。","仄平仄仄仄，仄平仄仄平平仄。","仄仄仄平仄仄仄，仄仄仄平仄仄平。","仄仄仄平平平仄平仄仄，仄仄仄平仄平仄平仄平。","平仄平仄仄仄仄，仄仄仄平平仄仄仄○○平。"],"paragraphs":["人皆爱酒如金珠，我独畏酒如毒荼。","人皆爱饮醉不醒，我独不饮常惺如。","我若饮兮人不同，一饮三百斛，再饮三千锺。","我若醉兮人莫比，上以天为冠，下以地为履。","有时醉登楼，倚阑一笑江山愁。","有时醉吟诗，烟云满壁龙蛇飞。","有时醉起舞，莫邪出匣金莲吐。","我欲气兮斗可撞，我欲力兮鼎可扛。","我欲志兮吞云梦之八九，我欲历兮眇天地之四方。","天地生我性不饮，我若饮时安得有酒如长江。"],"title":"不饮酒歌"}
