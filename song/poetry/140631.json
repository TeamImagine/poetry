{"author":"姚勉","id":140631,"strains":["平仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["才起程时雪絮春，雪余又是雨兼旬。","肩舆聊复能安稳，步屧其如受苦辛。","楮贱米穷尝世味，风餐露宿炼官身。","一朝傥有青云上，莫忘泥耕水耨人。"],"title":"道中积雨"}
