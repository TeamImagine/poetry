{"author":"楼钥","id":66517,"strains":["平平，○平。","平○，仄仄平。","平平，平平仄平仄平平。","平○平仄平平，平仄平。","仄仄仄平平，仄平○平平仄平。","仄平平仄，平仄平平。","仄平平仄，平仄平○仄仄。","仄仄平平平平，仄仄仄○平平。","平○平仄平，○平平仄平。","平仄仄平○，仄仄仄仄○仄平。"],"paragraphs":["泠然，轻圆。","谁弹，向屋山。","何言，清风至阴德之天。","悠飏余响婵娟，方昼眠。","迥立八风前，八音相宣知孰贤。","有时悲壮，铿若龙泉。","有时幽杳，仿佛猿吟鹤怨。","忽若巍巍山颠，荡荡几如流川。","聊将娱暮年，听之身欲仙。","弦索满人间，未有逸韵如此弦。"],"title":"和东坡醉翁操韵咏风琴"}
