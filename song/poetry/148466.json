{"author":"方回","id":148466,"strains":["平平平仄仄平平，仄仄平平仄仄平。","仄仄仄仄平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["轮蹄追想禁街驰，尚有君平卖卜帷。","遁世久忘三接卦，怀人空赋八哀诗。","敛华就实嗟何及，悟往知来尚可为。","归去井梧应好在，白头江令自堪悲。"],"title":"次韵仁近见和怀归五首  其二"}
