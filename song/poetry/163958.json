{"author":"仇远","id":163958,"strains":["平平仄平仄仄仄，平平仄平平仄平。","○平仄仄仄仄仄，○仄仄仄平平平。","仄仄平平平仄仄，○平仄仄平平仄。","仄平仄平○平仄，平仄平平○平仄。","平平仄仄平仄平，仄仄仄平平仄○。","平平平仄仄平仄，仄平仄仄平仄平。","仄平仄平平仄仄，仄仄平平仄仄仄。","平平仄仄平仄平，仄仄平平平仄仄。","平平平仄平○平，平平平仄平平平。","仄○○仄仄平仄，仄平平仄平平平。","仄○仄平平仄仄，仄○○仄平平仄。","仄平仄仄仄平平，仄平平仄仄仄仄。"],"paragraphs":["梨花李花白鬬白，桃花杏花红映红。","疏篱曲径锦步障，间以巨竹青玲珑。","独木为桥人不渡，柴扉欲锁春风住。","岂知野禽浪蜂蝶，时复衔花过墙去。","春波涨绿春日晴，柳下扣门嵇喜迎。","池边亭上少盘礴，坐床指点呼麹生。","冷官况逢寒食节，客味凄凉那可说。","残杯冷炙何处无，乐意生香聊自悦。","清明天气晴更佳，山林川谷多鶑花。","后庭遗曲少人唱，踏歌椎鼓争喧哗。","笑折一枝花入手，树犹如此人能久。","六朝旧事付东流，醉翁之意不在酒。"],"title":"寒食游陈园"}
