{"author":"萧立之","id":131916,"strains":["平平平平平仄平，平平仄仄平仄平。","仄平仄仄平仄○，○平仄仄平平平。","平平仄平仄仄平，○平平仄平平平。","仄平平平仄平平，仄平平平仄○平。","平平仄仄平仄仄，仄平平平仄平仄。","平平平平○仄仄，仄仄平平仄平仄。"],"paragraphs":["秋风原头桐叶飞，幽篁翠冷山鬼啼。","海图拆补儿女衣，轻衫笑指秦人溪。","秦人得知晋已前，降唐臣宋谁为言。","忽逢桃花照溪源，请君停篙莫回船。","编蓬便结溪上宅，采桃为薪食桃实。","山林黄尘三百尺，不用归来说消息。"],"title":"送人之常德"}
