{"author":"齐己","id":41863,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["别来相忆梦多迷，君住东朝我楚西。","瑶阙合陪龙象位，春山休记鹧鸪啼。","承恩位与千官别，应制才将十子齐。","几笑远公慵送客，殷勤只到寺前溪。"],"title":"寄吴国西供奉"}
