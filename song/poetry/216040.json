{"author":"张耒","id":216040,"strains":["○平仄仄仄仄仄，平仄仄仄○平平。","平平仄仄仄平仄，仄仄仄仄平仄平。","平平平平仄仄仄，平○仄仄平仄平。","仄平仄仄仄仄仄，仄仄平仄平平○。","平平平平仄仄仄，仄仄仄仄仄仄平。","仄平仄仄仄平仄，平仄平仄平平平。","平平仄仄平仄仄，平○平仄平○平。","平平平仄仄平仄，○仄仄仄平平仄。"],"paragraphs":["三觞草草岂足饮，聊具数刻留君欢。","年来故友半零落，每念及此伤肺肝。","淮阳穷栖幸见子，胸中郁结为少宽。","奈何舍我去不顾，薄宦谋食何艰难。","陈郊穷秋苦雨霁，积雨未受短日干。","念君匹马走坡坂，蒙犯霜雪勤征鞍。","吾遭坎𡒄皆自取，之燕何得南其辕。","虽然男子岂常尔，且复养此凌云翰。"],"title":"送孙志康赴高阳"}
