{"author":"无名氏","id":173103,"strains":["仄仄平平平仄平，仄平平仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。","平平平仄平平仄，平仄平平仄仄平。"],"paragraphs":["行尽潇湘山复山，掣舟来叩淡岩关。","幽深虽与尘寰隔，空阔犹容俗驾攀。","是处名山有岩窦，莫如此地最宽闲。","真人仙去知何在，陈迹空留警世顽。"],"title":"此游淡岩同成一诗敢用拜呈"}
