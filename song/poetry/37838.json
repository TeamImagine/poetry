{"author":"陆游","id":37838,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平平仄，平平仄仄仄仄平。","平平仄仄平平仄，仄平平平仄仄平。"],"paragraphs":["梅雨初收景气新，太平阡陌乐闲身。","陂塘漫漫行秧马，门巷阴阴挂艾人。","白葛乌纱称时节，黄鸡绿酒聚比邻。","掀髯一笑吾真足，不为无锥更叹贫。"],"title":"夏日五首  其五"}
