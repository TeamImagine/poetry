{"author":"蔡襄","id":135705,"strains":["平○仄仄平平平，平平仄仄平平平。","平○仄仄仄平平，平平○仄平○平。","平仄仄仄平平平，平平仄仄平平平。","仄仄平仄仄仄平，平平仄仄仄仄平。","平仄平仄平平○，仄平仄仄平平平。","仄○仄仄平平平，仄仄平平仄平平。","平平仄仄平仄平，平平仄仄仄平平。","仄平平仄平平平，平仄平仄平仄平。","仄○○仄仄仄○，仄平○○平仄○。","仄平仄仄平仄○，仄仄仄仄平平平。","○仄仄仄平仄平，○仄仄仄○平平。","平仄平仄○平平，平平仄仄仄仄平。","○仄仄仄○仄○，仄仄平仄平○○。","仄平仄平仄仄平，仄仄仄仄平仄平。"],"paragraphs":["余思去夏还瓯闽，温风赤日争陶蒸。","舟行夜寄浙江棱，江涛汹涌来相仍。","雷电翕虩蛟螭腾，方床竹簟寒生冰。","上陇西去景色澄，青山两向水一𫄠。","猿鸟啼叫交酬应，晚樵出雾鱼投罾。","脱离滓浊跻陵兢，造托微波讯严陵。","清遐可使贪者惩，山穷水尽乃攀登。","烂柯岩岫孤崚嶒，幽邃窥瞩崖险凭。","少留观爱喜莫胜，子官其间良足称。","子材又美神粹凝，万象态度遭披凌。","吟咏设写逾画缯，当有味者论淄渑。","今予痴仕如秋蝇，飞尘满耳汗浃膺。","闻子大艑行可乘，骨目森竦神虑兴。","子姑去嗟予未能，送子一念魂九升。"],"title":"送杨渥赴西安主簿"}
