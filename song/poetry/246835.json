{"author":"吕本中","id":246835,"strains":["仄平平仄仄，仄仄仄平平。","仄仄仄仄仄，平仄仄平平。","平平平平平，仄仄仄仄平。","平平仄仄仄，仄仄平仄平。","仄仄平仄平，仄平平仄平。","仄平平仄仄，仄仄平平平。","仄○平平仄，平仄仄平○。","平仄仄仄仄，仄仄平平平。","仄○仄仄仄，仄平仄平平。","仄仄平仄○，仄平平仄平。"],"paragraphs":["疾风知劲草，世乱识忠臣。","自古有此语，今代岂无人。","刘公生东南，节义迈等伦。","时危出一死，以捍胡马尘。","遂令天下人，稍知吾道尊。","至今生气在，凛凛凌层云。","我行崇安野，瞻望彼高坟。","流泽既未远，有子贤而文。","会当广德业，早为建殊勲。","此意苟不泯，楚人生伍员。"],"title":"过刘忠显公乡县作"}
