{"author":"蔡襄","id":135785,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["风雅遗芬岳有神，此山灵祀越千春。","彩毫佳句言犹在，翠剡新词意未真。","绝顶黑林长带雨，曲崖飞磴不留尘。","瘴云收尽秋田熟，跋境肴浆再拜人。"],"title":"漳南十咏 圆山庙"}
