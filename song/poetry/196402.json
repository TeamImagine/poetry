{"author":"张舜民","id":196402,"strains":["平平仄仄仄平平，平仄平平仄仄平。","平仄平平平仄仄，仄平平仄仄平平。","平平平仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["箫韶不返九疑愁，双凤追思楚水秋。","袆翟飘摇摧画壁，珮环零落挂帘钩。","春深兰芷供香案，日暮乌鸢送客舟。","自是江湖清绝处，后人憔悴写离忧。"],"title":"黄陵题咏"}
