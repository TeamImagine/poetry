{"author":"李觏","id":113431,"strains":["仄平平仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["世传鳞物有蟠时，分得寒泉住翠微。","天命虽教为润泽，神心终是索虔祈。","一围石岸刓无迹，几族阴云禁不飞。","风脚斗回波面黑，向人浑似逞岩威。"],"title":"五龙塘"}
