{"author":"朱淑真","id":245887,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["暑气炎炎正若焚，荷花于此见天真。","香房馥郁随风拆，笑脸妖娆映水新。","间叶浅深殷似点，满池繁媚丽于春。","年年占得余芳在，几见当时步步人。"],"title":"荷花"}
