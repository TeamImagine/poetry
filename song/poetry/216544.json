{"author":"张耒","id":216544,"strains":["平平仄仄仄平平，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平仄仄仄仄平平。"],"paragraphs":["萧萧空谷隠山云，渡水人归何处村。","樵迳雪迷唐苑路，鸟声寒集汉祠门。","公堂吏散惟修竹，近岭林疏见饮猿。","客坐无毡君莫笑，陶潜亦有酒盈樽。"],"title":"雪晴野望"}
