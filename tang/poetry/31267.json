{"author":"秦韬玉","id":31267,"strains":["平仄平平仄平仄，仄平仄仄○仄仄。","仄仄平平仄仄平，平平仄仄平平仄。","仄平仄仄平平仄，仄仄仄平仄平仄。","○仄平平仄仄平，仄○仄仄平平仄。","仄仄平平仄平仄，仄平仄仄平平仄。","平平仄仄仄平平，仄仄平平仄平仄。","仄仄平○平○平，仄平○平平仄平。"],"paragraphs":["天柱香芽露香发，烂研瑟瑟穿荻篾。","太守怜才寄野人，山童碾破团团月。","倚云便酌泉声煮，兽炭潜然蚪珠吐。","看着晴天早日明，鼎中飒飒筛风雨。","老翠香尘下才熟，搅时绕箸天云绿。","耽书病酒两多情，坐对闽瓯睡先足。","洗我胸中幽思清，鬼神应愁歌欲成。"],"title":"采茶歌"}
