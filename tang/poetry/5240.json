{"author":"皇甫冉","id":5240,"strains":["平○仄仄○，平平平仄仄。","平○平平仄，仄仄平平仄。","仄仄平仄平，平○仄平仄。","仄平仄仄仄，平仄平平仄。","仄仄仄平○，平平仄平仄。","平平平平仄，仄仄平仄○。","平仄仄平平，平平平仄仄。","平平平平仄，平仄平平仄。","仄仄平仄平，平平平仄仄。","仄○平仄仄，仄仄平平仄。"],"paragraphs":["孤兴日自深，浮云非所仰。","窗中西城峻，树外东川广。","晏起簪葛巾，闲吟倚藜杖。","阮公道在醉，庄子生常养。","五柳转扶疏，千峰恣来往。","清秋香秔获，白露寒菜长。","吴国滞风烟，平陵延梦想。","时人趋缨弁，高鸟违罗网。","世事徒乱纷，吾心方浩荡。","唯将山与水，处处谐真赏。"],"title":"题高云客舍"}
