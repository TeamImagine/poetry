{"author":"陆游","id":42682,"strains":["平平仄仄仄平平，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["萧然破帽伴枯藤，逢著青山不厌憎。","家似江淮归业户，身如湖岭罢参僧。","煨柴夜宿寒炉火，洗釜晨敲古涧冰。","果向此中能得趣，宦途捷径不须曾。"],"title":"游山三首  其二"}
