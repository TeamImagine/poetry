{"author":"刘敞","id":175492,"strains":["○平平仄仄，平仄仄○平。","仄仄平仄仄，○平平○平。","○平仄平仄，仄仄仄平平。","仄仄平平○，○○仄仄平。","平平仄仄仄，平仄仄○平。","平平平平仄，○平仄仄○。"],"paragraphs":["空山高不极，喧鸟自相求。","永日曾一哢，深林疑更幽。","遗音散虚谷，习响动岑楼。","寂寂千峰暝，苍苍万木稠。","居成境外趣，真慰静中游。","谁强骚人赋，王孙不可留。"],"title":"分题鸟鸣山更幽"}
