{"author":"齐己","id":41875,"strains":["仄仄仄平平仄仄，平平平仄仄平平。","平平仄仄平平仄，仄仄仄平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["旧业树连湘树远，家山云与岳云平。","僧来已说无耕钓，雁去那知有弟兄。","客思莫牵蝴蝶梦，乡心自忆鹧鸪声。","沙头南望堪肠断，谁把归舟载我行。"],"title":"渚宫春日因怀有作"}
