{"author":"张耒","id":216195,"strains":["仄仄仄平仄，平平平仄平。","平平仄仄仄，平仄仄平平。","仄仄平平仄，平平仄仄平。","仄仄平仄仄，平仄仄平平。"],"paragraphs":["有道隠屠钓，仁廉非偶然。","倾筐出紫鳜，挥手谢青钱。","昔有离骚客，名高楚国贤。","独醒遭尔笑，吾幸醉终年。"],"title":"过孝感县十里所望一土山下有渔舟呼之不来委舟负鱼径去不顾俄有一舟不待呼自拏舟直前取舟中美鱼致之求价甚贱予倍与之值卒辞倍值而去予语之曰尔不待招而赴人之求仁也售不求厚价廉也子岂有道者乎兹楚境也昔有劝屈大夫以𫗦糟啜醨者岂非子耶为作一篇"}
