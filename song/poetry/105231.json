{"author":"杜范","id":105231,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["村翁活计谢田庄，肯与时人较短长。","余事诗篇陵鲍谢，太平胸次到黄唐。","以通为隠浑无碍，有乐偿贫似略当。","自笑此生成鹘突，谁知鹘突正难量。"],"title":"次花翁自笑韵"}
