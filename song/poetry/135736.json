{"author":"蔡襄","id":135736,"strains":["平○○平仄平仄，仄仄平平仄平仄。","平平平仄仄平平，仄仄平平仄平仄。","平平平○平平仄，平平仄仄平平○。","仄仄平平仄仄平，仄平仄○仄平仄。","仄平○仄平仄平，仄仄平平○仄仄。","平平○平仄仄仄，仄平仄平仄平仄。","平平仄仄平仄平，仄仄平平仄平仄。","平平平仄平仄平，仄仄平平仄平○。","平平仄仄○仄平，仄仄平○仄平仄。","仄平平仄仄○○，平仄平平平仄仄。","仄平仄仄仄平平，仄平仄仄仄○○。","平平仄仄平仄平，○○仄仄平平仄。","仄平平仄仄平平，仄仄平平○仄○。","仄平○仄仄○平，仄平平仄平平仄。"],"paragraphs":["符离封城古云望，扼控东南地形壮。","飞流金粟走舟车，镇压奸雄宿兵仗。","昌言才思才台阁，声名远出风骚将。","倦直承明得守符，诏书遣临士民上。","万家裁制须得宜，譬若楩楠迎大匠。","京师从游日月久，送君酒酣益惆怅。","人生岂效鸡鹜群，意在糠粱取甘养。","边隅多故方急材，往往稠人拔公相。","吾侪有策空自奇，皎皎丹衷亦谁亮。","欲随戎马仅胜衣，强作文章还覆醤。","大都用置系于时，丈夫未死固难量。","觥巡卷到君勿辞，行看岸下船头放。","我今联束若愁鹰，注目青云思远飏。","一麾当复泛隋渠，愿君加数为公酿。"],"title":"送石昌言知宿州"}
