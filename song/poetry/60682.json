{"author":"许及之","id":60682,"strains":["平平平仄平平平，平平仄仄平仄平。","仄仄平仄仄平仄，平仄平仄平平平。","仄平仄仄平○平，○仄平平平平平。","仄平平仄仄平仄，平○仄仄平平平。","仄平仄平仄平○，仄仄平仄仄○平。","仄平仄仄仄平平，○平仄仄平仄平。","平○平仄平仄○，仄平仄○平平平。","仄仄平仄平平平，○？仄仄平平平。","仄平平○仄仄平，平平平仄平仄平。","仄仄仄○仄平平，仄平平○仄仄平。","平平平仄仄仄仄，○仄仄平仄平平。","平仄仄仄平平仄，平平平仄平平○。"],"paragraphs":["千秋金镜唐元龟，苞桑镜见龟灼知。","女主为祸已云惨，天宝之乱尤危疑。","九龄早悟绸缪诗，其奈哥奴基棼丝。","外人何得与家事，旋闻潜纳河洲雎。","席夸禄儿李裴和，助桀为虐几乘危。","趣之使乱果为谁，张巡庙哭祇涕垂。","高将军固非远虑，掉头肯和金刀篪。","四镇休罪高仙芝，张垍早措平章辞。","望贤宫中例忍饥，金刀胡餠方效奇。","事有至难已言之，贼心包藏久窃窥。","春秋知我盍罪我，监国引嫌孰维持。","颜笔劲节霜筠似，元文秋月华星如。"],"title":"次韵转庵读中兴碑"}
