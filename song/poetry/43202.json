{"author":"范成大","id":43202,"strains":["平平仄仄仄，平○○平平。","仄平仄○平，仄平平仄平。","平仄仄平平，仄仄仄仄平。","平○仄平仄，平平仄平平。","仄仄仄平仄，仄仄○仄平。","平平仄仄平，平平仄平平。","平仄仄仄仄，仄仄仄○平。","平平仄平仄，仄仄平平平。"],"paragraphs":["神仙绝世立，功行闻清都。","玉符赐长生，𥬞云游紫虚。","鸡犬尔何知，偶舐药鼎余。","身轻亦仙去，罡风与之俱。","俯视旧篱落，眇莽如积苏。","非无凤与麟，终然侣虫鱼。","微物岂有命，政尔谢泥涂。","时哉适丁是，邂逅真良图。"],"title":"古风上知府秘书二首  其一"}
