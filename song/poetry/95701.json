{"author":"苏泂","id":95701,"strains":["平平仄仄平平仄，仄仄仄平平仄仄。","平平仄平仄仄平，仄仄平平平仄仄。","○平仄仄平○平，仄仄平平仄平仄。","仄平○仄仄仄平，仄仄平平平平仄。","仄平平○仄仄平，仄仄○平仄平仄。","仄○平仄仄仄仄，平仄○平平仄仄。","平平平仄仄仄仄，平仄平平仄平仄。","仄○仄平仄仄○平平，仄仄平平平仄仄。","仄平仄仄仄仄仄，仄仄平平仄平仄。","平平仄平平平平，仄仄仄平平仄仄。","仄平仄仄平仄仄，平仄平平仄平仄。","仄平平平平仄平，仄仄○平仄平仄。","平○仄平仄仄仄，平仄平平仄平仄。","○平平仄仄仄平，○仄○平○平仄。","平平仄仄○仄仄，仄仄○平平平仄。","仄平平仄仄平仄，仄仄平平平仄○。","平○仄仄仄平仄，仄仄平平仄仄仄。","平平仄仄仄仄平，平仄平平仄○仄。","仄○○仄○○仄，仄仄○平平仄仄。","平○平仄仄仄○，仄仄平平仄平仄。"],"paragraphs":["纷纷世界多金宝，试觅一闲何处讨。","天公忌闲亦惜闲，似欲人人忙里老。","长安道上人如烟，信有阴阳错昏晓。","食升衣尺我类渠，玉带金鱼为谁好。","上而公相下百官，鞅掌其身发华皓。","出临民庶或愧色，归对妻儿仍热恼。","农商工贾各有役，何况倡优及舆皂。","岂如老龚缚屋看青山，赁地于邻甘种稻。","有男肯获女习纺，布褐藜羹事翁媪。","天怜老龚忙为贫，报以一闲非草草。","乃知富贵天不惜，闲处闲人古来少。","问龚胡为闲处栖，告以中恬外无扰。","家传古书数万卷，充栋牙签四围绕。","兴来拈读拂蠹鱼，兴尽留残听啼鸟。","花阴坐久看日转，叶径行稀任风扫。","问闲何味作何说，口不能言心自了。","初从太白得微遇，晚向渊明饱问道。","区区拟议已不闲，非作非休此其稍。","我闻如是三叹息，苦恨当年归不早。","闲中之味肯见分，亦欲诛茅镜湖小。"],"title":"栖闲堂"}
