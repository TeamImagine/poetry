{"author":"张纲","id":245433,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄仄仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["先生诗兴浩难收，苦思俄惊两鬓秋。","变格竞传吴富体，怀沙拟续畔牢愁。","会令后学轻焚藳，消得诗名号倚楼。","我老恨无青玉案，锦囊分示若为酬。"],"title":"次韵王周伯和应文诗"}
