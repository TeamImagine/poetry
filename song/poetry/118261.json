{"author":"吴惟信","id":118261,"strains":["仄平仄仄仄平平，平仄平平仄仄平。","仄仄仄平平仄仄，平平平仄平平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["自从入道戴星冠，名利何曾着眼看。","地尽种蔬因茹素，瓶长储水为浇丹。","风生晓槛占天久，霜滴秋坛拜斗寒。","几度相寻寻不见，但闻金磬响云端。"],"title":"赠唐道士"}
