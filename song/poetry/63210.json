{"author":"周孚","id":63210,"strains":["仄仄平平仄平仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["不尽扬雄一鸱酒，却吟平子四愁诗。","酒能作病终何益，诗解穷人亦漫为。","便死正应如土偶，纵贫那可恨毛锥。","如今只有荆卿在，能记田光少壮时。"],"title":"病起次韵子和"}
