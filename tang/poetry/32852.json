{"author":"杜荀鹤","id":32852,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["一别三年长在梦，梦中时蹑石棱层。","泉声入夜方堪听，山色逢秋始好登。","岩鹿惯随锄药叟，溪鸥不怕洗苔僧。","人间有许多般事，求要身闲直未能。"],"title":"怀庐岳旧隐"}
