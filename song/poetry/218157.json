{"author":"陈瓘","id":218157,"strains":["仄平仄仄仄，仄平仄仄平。","平仄仄仄仄，仄仄仄仄平。","平仄仄仄仄，仄仄平仄平。","仄平仄平仄，仄仄仄仄平。","仄○仄平仄，仄仄仄○平。","仄仄仄仄仄，平平仄仄仄。","仄仄平仄仄，仄仄平仄平。","仄仄平○仄，仄仄仄平○。","仄仄仄仄平，仄平平仄仄。","仄仄仄仄仄，仄平仄平仄。","仄平仄仄仄，仄仄平仄平。","平平仄仄平，平仄仄平平。"],"paragraphs":["色红可使紫，叶单可使千。","花小可使大，子少可使繁。","天赋有定质，我力能使迁。","自矜接花手，可夺造化权。","众闻悉惊诧，遣我屡叹吁。","用智固巧矣，天时可易欤。","我欲春采菊，我欲冬赏桃。","汝不能栽接，汝巧亦徒劳。","雨露草必生，雪霜松不死。","不死有本性，必生亦时尔。","汝之所变易，是亦时所为。","时乎不可违，何物不随时。"],"title":"接花"}
