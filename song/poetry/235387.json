{"author":"程俱","id":235387,"strains":["平平仄平仄，平平仄平平。","平○平平仄，仄仄平平平。","平平仄仄仄，仄仄平仄○。","仄平仄平仄，○平仄平平。","平平仄仄仄，仄仄○○平。","仄平仄仄平，平平仄○○。","平平仄仄平，仄仄仄仄○。","平平仄平仄，仄仄平平平。","仄仄仄平仄，平平仄平平。","平平仄平仄，○平平仄○。"],"paragraphs":["儿童逐遨戏，先春祷春晴。","心如飘风快，目若冰壶明。","宁为惜日计，所愿佳节并。","老来见纷丽，如乾闼婆城。","流光不可挽，譬彼空中声。","那知节物佳，翛然谢将迎。","幽灯对简编，历历记所更。","斯须闭关卧，鼻息惊雷鸣。","寤念北山北，田家已催耕。","胡为异乡久，空寒猿鹤盟。"],"title":"元夕块坐因用叶翰林去年见寄元夕诗韵写怀  其一"}
