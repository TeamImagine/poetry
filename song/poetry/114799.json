{"author":"刘克庄","id":114799,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["去岁相过寂寞滨，心如符券迹参辰。","骨香万死何曾腐，膝屈千生不复伸。","哀仲行诗谁续古，补中丞传岂无人。","短歌虽愧招魂作，或可留传达史臣。"],"title":"临江使君陈华叟哀诗二首  其二"}
