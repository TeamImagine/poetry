{"author":"张九龄","id":23117,"strains":["仄仄仄平平，○平仄仄平。","平平仄○仄，仄仄仄平○。","仄仄平○仄，平平仄仄平。","平平平仄仄，仄仄仄○平。","仄仄平平仄，平○仄仄平。","平平仄仄仄，仄仄仄平○。","仄仄平○仄，平平仄仄平。","平平○仄仄，平仄仄平平。"],"paragraphs":["孟月摄提贞，乘时我后征。","晨严九折度，暮戒六军行。","日御驰中道，风师卷太清。","戈鋋林表出，组练雪间明。","动植希皇豫，高深奉睿情。","陪游七圣列，望幸百神迎。","气色烟犹喜，恩光草尚荣。","之罘称万岁，今此复同声。"],"title":"奉和圣制早登太行山率尔言志"}
