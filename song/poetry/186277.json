{"author":"吕陶","id":186277,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["寺枕山巅拥翠峰，幽栖更与白云通。","半空栏槛千寻外，两蜀风烟一望中。","晨霁最宜天浩荡，夕阴先觉雨冥蒙。","顷年曾坐盘陀石，不到轩前目未穷。"],"title":"云顶寺蹙云轩"}
