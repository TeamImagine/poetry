{"author":"王洋","id":251418,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄平平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["放出清泉叠旧蹊，行人但渡不沾泥。","与君暂濯红尘足，留我长浇白玉畦。","千古蜿蜒潜窟穴，他年头角上云梯。","信知法海津梁别，认作东林是虎溪。"],"title":"题龙溪桥"}
