{"author":"王令","id":187804,"strains":["仄平仄平仄平平，仄仄仄仄仄仄平。","平平平平平仄仄，仄仄平仄平仄平。","仄平平仄仄平仄，仄仄平仄仄仄○。","仄平平仄仄仄仄，○仄仄仄仄平平。","仄○仄仄仄仄仄，平仄平仄仄平平。","○平仄平仄仄仄，仄仄平仄仄仄平。","仄平平平仄仄仄，仄仄仄仄平仄平。","平平平平仄平仄，平仄平仄平平平。","仄仄仄仄仄○仄，仄仄仄仄平○平。","平平○仄仄仄仄，平仄仄仄平平平。","平平平平仄仄仄，仄仄仄仄平平平。","平平仄○仄仄仄，仄仄平仄○平平。","仄仄仄仄仄仄仄，仄仄平仄仄仄平。","平平○仄仄仄仄，仄仄仄仄平平平。","平○仄仄仄仄仄，仄仄仄仄仄仄○。","仄平平平仄平○，仄仄仄仄平平平。","仄平平平仄仄仄，平仄仄仄平仄平。","仄平仄仄仄仄仄，平仄仄仄平平平。"],"paragraphs":["令君架亭乐荒幽，得地适与万景投。","亭成虽名为众乐，地僻无客谁与游。","讼休民去吏随散，独有文字与令留。","把书开阖坐自笑，回视令职忘卑陬。","昔闻酒贱喜易醉，今说鱼美予何忧。","弹琴有声尚近俗，要解弦绝以意求。","况持髙怀屈下邑，志气略与彭泽侔。","身婴民忧手持版，心爱山水寜非偷。","景好不见但闻说，使我耳目私相仇。","亭前行迹不破草，亭下野鸟常喧啾。","山云朝嘘翠𪩘出，海月夜下清溪浮。","春花夏荫已有爱，况使风雪回冬秋。","惜予不得与快意，共上岑崒望九州。","黄山闻好眼未识，梦想欲到迷无由。","图传粉墨固未好，愿假壮笔一揽收。","果逢来篇骋雄胜，若执造化穷凋锼。","一时文工岂不伟，千里寄我何以酬。","耳昏俗语久欲洗，为我一谢山前流。"],"title":"寄题宣州太平县众乐亭为孙莘老作"}
