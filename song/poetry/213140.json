{"author":"贺铸","id":213140,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["四年吟笑老东徐，满目溪山不负渠。","得米径须偿酒债，有田便拟卜吾庐。","明朝门外扁舟雪，别夜灯前满纸书。","会问匆匆解携客，相思命驾定何如。"],"title":"将发彭城作"}
