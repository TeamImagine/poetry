{"author":"周紫芝","id":240243,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄平平平。"],"paragraphs":["功名到手莫嫌迟，妙琢先分紫玉池。","他日北门当视草，只今南涧且题诗。","人间未忍终埋没，神力应先作护持。","好替青毡成旧物，知君家有宁馨儿。"],"title":"次韵次卿穿池得古研"}
