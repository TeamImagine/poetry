{"author":"韦应物","id":56529,"strains":["平平仄○仄，仄仄○仄平。","仄仄仄仄仄，○平○仄平。","平仄仄仄仄，平平平仄平。","平平仄仄平，○仄平仄○。","○平仄平平，仄平仄○仄。","平平平仄平，仄仄仄平仄。","平平平仄仄，平仄平仄仄。","○平平仄平，平仄平平仄。"],"paragraphs":["辞君远行迈，饮此长恨端。","已谓道里远，如何中险艰。","流水赴大壑，孤云还暮山。","无情尚有归，行子何独难。","驱车背乡园，朔风卷行迹。","严冬霜断肌，日入不遑息。","忧欢容发变，寒暑人事易。","中心君讵知，冰玉徒贞白。"],"title":"拟古诗十二首 一"}
