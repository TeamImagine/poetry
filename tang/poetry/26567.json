{"author":"刘沧","id":26567,"strains":["仄仄平平仄仄平，平平平仄仄平平。","平平仄仄平仄仄，仄仄仄平平仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["不避驱羸道路长，青山同喜惜年光。","灯前话旧堦草夜，月下醉吟谿树霜。","落叶已经寒烧尽，衡门犹对古城荒。","此身未遂归休计，一半生涯寄岳阳。"],"title":"深愁喜友人至"}
