{"author":"苏轼","id":195175,"strains":["仄平仄仄平平仄，仄仄平平仄平仄。","平平仄仄平仄平，平仄仄平平仄仄。","平平仄仄平仄仄，仄仄平仄平平○。","平平仄仄仄平仄，○平仄仄○平仄。","平平平仄平仄仄，仄仄○平平仄仄。","平平平仄仄平平，仄仄仄平○仄仄。","○平仄平仄仄仄，仄仄○○○仄仄。","平平平仄仄仄平，仄仄○仄平平仄。","平平平仄仄仄○，平仄平仄平平仄。","○平仄仄仄平仄，仄仄仄平○仄仄。"],"paragraphs":["万松岭上黄千叶，载酒年年踏松雪。","刘郎去后谁复来，花下有人心断绝。","东斋夜坐搜雪句，两手龟坼霜须折。","无情岂亦畏嘲弄，穿帘入户吹灯灭。","纷纷儿女争所似，碧海长鲸君未掣。","朝来云汉接天流，顾我小诗如点缬。","欧阳赵陈在户外，急扫中庭铺木屑。","交游虽似雪柏坚，聚散行作风花瞥。","晴光融作一尺泥，归有何事真无说。","泥干路稳放君去，莫倚马蹄如踣铁。"],"title":"用前韵作雪诗留景文"}
