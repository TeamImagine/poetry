{"author":"白居易","id":16692,"strains":["仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["早年同遇陶钧主，利钝精粗共在镕。","金剑淬来长透匣，铅刀磨尽不成锋。","差肩北省惭非据，接武南宫幸再容。","跛鳖虽迟骐骥疾，何妨中路亦相逢。"],"title":"喜与韦左丞同入南省因叙旧以赠之"}
