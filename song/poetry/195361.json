{"author":"苏轼","id":195361,"strains":["平仄平平平仄仄，仄平平仄平仄仄。","仄仄平平仄仄平，平○仄仄○平仄。","仄平仄仄仄仄○，仄仄仄平平仄平。","仄平仄仄仄仄仄，平平○仄平平平。","平○仄仄仄平仄，仄仄平平平仄仄。","平平仄仄仄平平，平仄平平仄平仄。"],"paragraphs":["今日江头天色恶，𪿫车云起风欲作。","独望锺山唤宝公，林间白塔如孤鹤。","宝公骨冷唤不闻，却有老泉来唤人。","电眸虎齿霹雳舌，为余吹散千峰云。","南行万里亦何事，一酌曹溪知水味。","他年若画蒋山图，为作泉公唤居士。"],"title":"六月七日泊金陵阻风得锺山泉公书寄诗为谢"}
