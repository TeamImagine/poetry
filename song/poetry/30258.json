{"author":"李吕","id":30258,"strains":["仄平仄平平，仄仄仄平仄。","平○仄仄仄，仄仄仄平仄。","仄仄平平平，仄平仄仄仄。","平仄平平平，仄仄仄○仄。","仄仄仄平平，平平仄平仄。","平○仄平平，平平○平仄。","平仄仄仄○，平平平仄仄。"],"paragraphs":["爱公北堂幽，背郭出尘外。","登临揽万象，气宇自怡泰。","目寄孤归鸿，道存不下带。","山水含清晖，况复总其会。","隔岸列乔松，亭亭若车盖。","云过矫虬龙，风来听竽籁。","于此省借留，饥民斯有赖。"],"title":"丙辰夏和周宰"}
