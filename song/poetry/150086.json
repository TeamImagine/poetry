{"author":"方回","id":150086,"strains":["仄仄平平平，仄仄平平平。","仄平仄平仄，平仄平仄平。","仄平仄仄仄，仄仄仄仄○。","仄仄仄平平，平平仄○平。","仄平仄仄仄，仄仄仄平平。","平○仄平仄，仄仄平平平。","仄仄仄仄平，仄仄仄平平。","仄平仄仄仄，平仄仄仄平。","仄仄平平仄，平仄平平仄。"],"paragraphs":["我陟匡庐山，想像渊明庐。","我游永嘉郡，康乐兹佩鱼。","学诗六十载，钻仰二老且。","白首恐无成，嗟哉腹空虚。","迩来摆百务，粝饭几无蔬。","朝吟极摹仿，夜咏加勤渠。","不必一字工，意味但舒徐。","比陶似不足，方谢尚有余。","举世无人识，归欤吾归欤。"],"title":"学诗吟十首  其一"}
