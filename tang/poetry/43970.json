{"author":"孙鲂","id":43970,"strains":["仄平仄仄○平仄，仄仄平平○仄平。","仄仄仄平平仄仄，仄平平仄仄平平。","○平仄○○平仄，仄仄平○仄仄平。","平仄仄平平仄仄，仄平平仄仄平平。","○○○仄平平仄，仄○平平仄仄平。","平仄仄平平仄仄，仄平○仄仄平○。"],"paragraphs":["蜀葵鄙下兼全落，菡萏清高且未开。","赫日迸光飞蝶去，紫薇擎艳出林来。","闻香不称从僧舍，见影尤思在酒杯。","谁笑晚芳为贱劣，便饶春丽已尘埃。","牵吟过夏惟忧尽，立看移时亦忘回。","惆怅寓居无好地，懒能分取一枝栽。"],"title":"甘露寺紫薇花"}
