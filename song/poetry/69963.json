{"author":"王炎","id":69963,"strains":["平平仄仄仄平平，仄仄平平仄仄平。","仄平仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["仙家堕下两麒麟，寄食庭除未易驯。","正为白头违世路，要须丹顶伴闲身。","高飞横绝心虽在，短舞婆娑意亦真。","同返故山依蕙帐，莫思三岛十洲春。"],"title":"两鹤"}
