{"author":"方回","id":147481,"strains":["仄平仄平平，平仄仄仄仄。","仄仄仄平平，仄仄仄仄仄。","平平仄仄平，仄仄仄平仄。","仄仄仄平平，平仄仄仄仄。","仄○仄平平，○平仄仄仄。","○仄平○平，仄仄仄○仄。","平仄仄仄平，仄平仄○仄。","仄平仄仄○，仄仄仄平仄。"],"paragraphs":["赋诗学渊明，诗固未易及。","饮酒慕渊明，酒复罕所得。","荒凉数亩园，卜筑未成宅。","此或类陶家，秋菊亦可摘。","古称士希贤，将无肖厥德。","如我于柴桑，往往似其迹。","储粟既以缾，子尤不胜责。","有时醉欲吟，坌集索逋客。"],"title":"秋晚杂书三十首  其一五"}
