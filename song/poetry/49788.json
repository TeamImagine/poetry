{"author":"杨万里","id":49788,"strains":["仄仄平平仄仄平，平平仄仄仄平平。","平平仄仄平平仄，仄仄仄平仄仄平。","平仄平平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["合志同宗忆嗣清，寻盟继好感难兄。","关西伯起今夫子，后世子云重易经。","金薤银钩诒妙墨，貂裘玉札寄交情。","本朝未有杨家相，留待公归两两星。"],"title":"谢襄阳帅杨侍郎用辘轳体"}
