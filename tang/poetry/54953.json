{"author":"刘长卿","id":54953,"strains":["仄平仄平仄，仄仄平平仄。","平仄平仄平，仄平平仄仄。","仄○平平仄，平仄仄平仄。","仄仄平仄平，仄平仄平仄。","平平仄平仄，平仄平平仄。","平仄○平平，平平○仄仄。","平平仄○仄，平仄○仄仄。","平仄平仄平，平平平仄仄。","仄○仄平仄，仄仄○平仄。","平仄平仄平，平平仄平仄。","平平仄○仄，仄仄○平仄。","平仄平平平，平平仄平○。"],"paragraphs":["石门媚烟景，句曲盘江甸。","南向佳气浓，数峰遥隐见。","渐临华阳口，云路入葱蒨。","七曜悬洞宫，五云抱仙殿。","银函竟谁发，金液徒堪荐。","千载空桃花，秦人深不见。","东溪喜相遇，贞白如会面。","青鸟来去闲，红霞朝夕变。","一从换仙骨，万里乘飞电。","萝月延步虚，松花醉闲宴。","幽人即长往，茂宰应交战。","明发归琴堂，知君懒为县。"],"title":"自紫阳观至华阳洞宿侯尊师草堂简同游李延年"}
