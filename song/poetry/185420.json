{"author":"徐积","id":185420,"strains":["平○仄仄平，仄仄平○仄。","仄仄仄平平，仄○○平仄。","平平平平仄○仄，仄仄平平仄平仄。","○平平仄仄仄仄，平仄平○平仄○。","仄仄平平仄仄仄，仄平○仄平平仄。","平平仄仄仄仄平，平平仄仄○平仄。","平平仄○平平仄，仄仄平平仄平○。","仄仄平○仄仄平，仄平平仄平平仄。","仄平仄仄平平平，仄平仄仄平平仄。"],"paragraphs":["关中日落时，但见山相接。","塞上闭城时，但听吹芦叶。","延州平安火过早，月出山头照孤堡。","王家池上醉欲倒，铜钵声中诗已了。","落笔挥成露布草，主人更索平戎表。","文章意气入杳冥，金船插羽如飞鸟。","诸军鼓吹高牙晓，大纛门开扑余燎。","壮士犀衣剑气寒，客身依旧红霞绕。","陆生待寄梅花枝，庾郎莫爱芙蓉好。"],"title":"再送端叔"}
