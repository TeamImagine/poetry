{"author":"戴复古","id":93999,"strains":["平平仄仄平平平，仄仄平平仄仄平。","平仄平平仄平仄，平平平仄仄平平。","仄平平仄仄仄仄，仄仄平平平仄平。","仄仄仄平平仄仄，平平平仄仄平平。"],"paragraphs":["凌空杰阁为谁开，隔岸芙蓉不用栽。","今古相传彩云现，江山曾识大苏来。","酒边歌舞共一笑，客里登临能几回。","翠浪玉虹从此去，明朝人在郁孤台。"],"title":"万安县芙蓉峰"}
