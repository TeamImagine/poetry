{"author":"韩元吉","id":29213,"strains":["平平仄平平，平仄平仄仄。","平平仄平平，仄仄仄平仄。","仄平仄仄仄，仄仄仄平仄。","仄仄平平平，仄仄平○仄。","○平平平仄，仄仄平仄仄。","平平平平仄，仄仄平仄仄。","仄平仄仄仄，仄仄平平仄。","仄仄仄仄平，平平仄平仄。","仄仄仄平平，平平仄平仄。","○○平仄仄，平仄仄平仄。","平仄平仄仄，平仄平仄仄。","平平平仄仄，仄平仄平仄。","仄○仄平仄，平仄仄平仄。","平平平仄○，仄仄仄○仄。","仄平仄仄○，仄仄仄平仄。","平平仄平平，仄仄仄平仄。","平平仄平平，仄仄仄○仄。"],"paragraphs":["吾州富佳山，修竹连峻岭。","居然缚尘埃，一见辄心醒。","岂知刺史宅，跬步閟清景。","古木盘城隅，石径幽且迥。","当年徐常侍，坐爱云水冷。","溪南群峰秀，矗矗锥出颖。","郑公闭阁暇，独步毘庐顶。","曰此气象殊，逍遥步方永。","唤客倒清樽，燃薰煮奇茗。","庭空无一事，宾吏绝干请。","佳处由渐入，斯语烦记省。","渊明尝有语，结庐向人境。","恍如白莲社，挥麈对宗炳。","谁云忙里闲，要识动中静。","我来款妙论，散策步林影。","心田豁丛茅，气马罢征骋。","他时记棠阴，老意亦深肯。"],"title":"题郑舜举蔗庵"}
