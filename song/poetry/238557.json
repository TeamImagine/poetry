{"author":"王庭珪","id":238557,"strains":["仄仄仄平平仄仄，平平仄仄仄平平。","仄平仄仄平仄仄，平仄平平仄仄平。","平仄仄平平仄仄，平平仄仄仄平平。","平平仄仄仄平仄，平仄平平仄仄平。"],"paragraphs":["岭北岭南持使节，湖西兼总大农钱。","庙堂正赖持国计，蓬岛祗为蜕骨仙。","郎省尚虚丹禁地，铭旌忽上洞庭船。","衣冠不许挂神武，端谓犹堪济巨川。"],"title":"挽彭子从郎中"}
