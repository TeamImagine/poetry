{"author":"林之奇","id":25231,"strains":["仄平仄仄平，仄仄仄仄○。","仄○仄仄仄，仄仄平平平。","平仄仄仄平，平平平平平。","平仄平仄平，平平○平平。","仄平○仄仄，仄仄平平平。","仄仄平仄仄，仄仄仄仄平。","仄仄○仄平，仄平仄仄平。"],"paragraphs":["筑山必使高，凿井必使深。","百正戒浅近，盛德羞浮沉。","焉有尺寸枝，能栖垂天禽。","焉有升斗泉，能容横江鲟。","借兹论物理，足以开君心。","嗌在容不足，弱在力不任。","大道如路然，固无古与今。"],"title":"示张直温"}
