{"author":"彭汝砺","id":201590,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["百子池塘春复还，五云楼阁晓犹寒。","蛟龙影上黄金辇，锦绣香浮白玉盘。","宿蘂万包开雨露，修鳞五色跃波澜。","太平既醉恩无报，白首侵寻畏素餐。"],"title":"拟赏花钓鱼诗  其七"}
