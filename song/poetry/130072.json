{"author":"李昴英","id":130072,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["杰作传来见一班，少年笔力老孱颜。","根源有学皆堪味，首尾无瑕孰敢删。","工要前篇人易取，说须两段意相关。","森森天骨晶光缥，去必轩腾十二闲。"],"title":"赠宋省元巍荐经义"}
