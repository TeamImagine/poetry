{"author":"释宗杲","id":254021,"strains":["平仄平仄仄平平，仄平仄仄仄平平。","仄平仄平仄仄平仄，平○平平仄仄平平。","仄仄仄仄，仄仄○平。","仄仄平仄，平仄平仄平平仄仄平平平平平平仄平平。","平平仄平，仄仄平平。","平平仄仄平，仄仄平○平。","平平○仄平，平仄平○平。","仄仄平平仄仄平，仄仄平平○仄平。"],"paragraphs":["烹佛烹祖大𬬻韝，锻凡锻圣恶钳锤。","起曹洞于已坠之际，针膏肓于必死之时。","善说法要，罔涉离微。","不起于座，而变荆棘林为梵释龙天之宫而无作无为。","神澄定灵，雪顶庞眉。","良工幻出兮，不许僧繇知。","虚堂张挂兮，梁宝公犹迷。","个是天童老古锥，妙喜知音更有谁。"],"title":"天童和尚赞"}
