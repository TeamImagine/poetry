{"author":"方干","id":30216,"strains":["仄仄仄平平仄仄，平平平仄仄平仄。","仄平平仄平平平，仄仄平平仄仄平。","仄仄仄平仄仄仄，仄平平仄仄平仄。","仄平平仄平平仄，平仄平平仄仄仄。"],"paragraphs":["广狭偶然非制定，犹将方寸像沧溟。","一泓春水无多浪，数尺晴天几个星。","露满玉盘当半夜，匣开金镜在中庭。","主人垂钓常来此，虽把鱼竿醉未醒。"],"title":"路支使小池"}
