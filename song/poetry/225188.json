{"author":"饶节","id":225188,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["佳节山家事事休，一庵容膝自优游。","残梅韵胜窥篱落，满月光寒上陇头。","不待玄沙行乞火，何须投子更携油。","夜深自倚蒲团困，谁问渠侬马打球。"],"title":"再次前韵"}
