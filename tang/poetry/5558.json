{"author":"秦系","id":5558,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["天师百岁少如童，不到山中竟不逢。","洗药每临新瀑水，步虚时上最高峰。","篱间五月留残雪，座右千年荫老松。","此去人寰今远近，回看云壑一重重。"],"title":"题茅山李尊师山居"}
