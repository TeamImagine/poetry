{"author":"李复","id":212434,"strains":["平平仄平平，平平仄仄仄。","仄仄平仄平，平○仄○仄。","平仄仄仄平，仄平平仄仄。","平平仄平○，仄平平仄仄。","平仄平平平，○平仄平平。","仄仄仄平仄，仄仄平平平。","仄平仄平平，平仄仄仄平。","平仄平平平，仄仄平平○。"],"paragraphs":["晨炊未登盘，饥肠已戚戚。","欲问堂上人，先闻发叹息。","苟念一饷饥，况艰终岁食。","茫茫九州间，几人悲罄室。","吾欲呼天工，驱雷驾云龙。","十日一风雨，五谷年常丰。","佩刀化为农，孙哺百岁翁。","完助阴阳功，不顾吾盘空。"],"title":"杂诗  其一四"}
