{"author":"刘学箕","id":89491,"strains":["平平仄仄仄仄○，仄平平仄平平平。","仄平平平仄平仄，仄平仄平平仄仄。","仄平平仄平平平，仄平平仄平平平。","○平仄○平仄仄，平平仄仄平○○。","平平仄仄仄平仄，平平仄仄平平○。","仄平仄仄平仄仄，○平仄仄平○○。","平平仄仄平仄仄，仄平仄仄○○仄。","仄平平仄仄仄平，仄平平仄平仄○。","平平仄仄平平○，仄平仄○平平平。"],"paragraphs":["天寒日短道路长，白云飞去知吾乡。","大江之东渭之北，念吾故人何可忘。","别来杨柳春依依，只今开到梅花香。","扁舟漫浪归未得，京尘海里安行藏。","身名未立仰天笑，床头夜夜鸣干将。","羡师物外无宠辱，庭前柏树常苍苍。","吁嗟急羽飞不到，二千里外空相望。","五云前坠满室光，报师之意无以将。","篇诗滚墨才淋浪，一声雁过天南翔。"],"title":"寄静庵"}
