{"author":"李纲","id":242891,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["乱山深处翠光浮，山寺归来泛彩舟。","十里峰峦凝翠霭，一溪烟雨洒清秋。","渔灯照水明还暗，野桂飘香散不收。","只向画中求好景，不知身在画中游。"],"title":"自西津乘泛碧斋归邑小雨"}
