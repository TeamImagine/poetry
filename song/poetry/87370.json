{"author":"韩淲","id":87370,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","平仄平平仄仄仄，平平平仄仄平平。"],"paragraphs":["薰风幕府上隆中，想见旌旗照日烽。","绝塞江山元自若，故都京洛岂难通。","古今只有时艰阻，贤否宁无志不同。","羊陆规模亦深远，因言为我寄元戎。"],"title":"送章抚干兼寄皇甫襄阳"}
