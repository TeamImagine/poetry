{"author":"李白","id":55998,"strains":["平○平平仄，仄仄平平平。","仄平平平仄，仄仄平平○。","平仄仄仄仄，平仄平仄平。","平仄平平仄，平仄平仄平。","平平仄平○，仄平仄平○。","仄仄○平仄，仄仄○平平。","平仄仄平仄，平仄○平平。","仄仄仄平仄，仄仄平平平。","○平平平仄，仄平仄平平。","仄仄○○仄，仄平○平平。","仄仄平平仄，平平平平平。","平仄仄仄仄，仄平○仄平。","仄仄平仄平，仄平平平平。"],"paragraphs":["吾将元夫子，异姓为天伦。","本无轩裳契，素以烟霞亲。","尝恨迫世网，铭意俱未伸。","松柏虽寒苦，羞逐桃李春。","悠悠市朝间，玉颜日缁磷。","所失重山岳，所得轻埃尘。","精魄渐芜秽，衰老相凭因。","我有锦囊诀，可以持君身。","当餐黄金药，去为紫阳宾。","万事难并立，百年犹崇晨。","别尔东南去，悠悠多悲辛。","前志庶不易，远途期所遵。","已矣归去来，白云飞天津。"],"title":"颍阳别元丹丘之淮阳"}
