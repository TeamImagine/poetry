{"author":"陈师道","id":214096,"strains":["○平○仄平仄仄，仄仄仄平平仄平。","仄平仄仄仄仄仄，○○仄仄平平平。","平平仄仄仄平仄，平仄仄平平仄仄。","仄平仄仄仄仄平，○平仄仄○平仄。","仄平仄仄○○仄，仄平平平平仄仄。","仄仄○平仄平仄，仄仄○平○仄仄。","平平仄平平仄平，平仄仄平平仄○。","平平仄平仄平仄，平仄○○仄仄○。"],"paragraphs":["中年患别多作别，早日讳穷常得穷。","勿云一水四十里，衣冠塞郭何人同。","周生子病辍身出，刘子远来今几日。","石家仲叔好少年，颇能厌俗从吾律。","魏君不独相从早，自君之来吾却扫。","岁月磨人孰能久，反复看渠难得好。","湖陵古城风日寒，情义乃知生别难。","高怀已为故人尽，交道应留后代看。"],"title":"五子相送至湖陵"}
