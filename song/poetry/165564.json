{"author":"杨再十一君","id":165564,"strains":["○平仄仄仄，○平仄仄平。","仄平仄仄仄，仄仄平○平。","仄平仄平仄，○仄○平平。","仄平平平平，仄仄平仄○。","平平仄平仄，仄仄○○平。","平平平平仄，仄仄仄仄平。","仄平仄仄仄，仄仄平仄平。","仄平平仄仄，平仄○平平。"],"paragraphs":["张良大父父，相韩五世君。","报仇误一击，佐命筹三军。","灭秦复诛项，兴汉称元勋。","始终心为韩，义烈千载闻。","吾家世臣宋，绂冕兴如云。","于今虽为庶，义不忘宋恩。","国亡幸免死，忍复干禄云。","耻为肤敏士，宁作殷顽民。"],"title":"咏史"}
