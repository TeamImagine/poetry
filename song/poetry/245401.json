{"author":"张纲","id":245401,"strains":["仄仄平平仄仄平，仄平平仄仄平平。","平平仄仄平平仄，平仄仄平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["仲蔚蓬蒿满径荒，主人曾是汉中郎。","干时不利初无术，医国那知别有方。","老去与谁同臭味，秋来多病独悲凉。","倚天长剑君休问，腐肉当前亦敛铓。"],"title":"次韵伯寿述怀"}
