{"author":"姚勉","id":140742,"strains":["平平仄仄平，仄仄○仄仄。","平平仄平仄，仄仄仄○仄。","○平仄平仄，平仄仄○仄。","平平平仄仄，仄仄仄平仄。","○○平平仄，仄仄仄平仄。","仄平○平平，仄仄仄平仄。","平平仄仄仄，仄○平仄仄。","平○仄平平，仄仄仄平仄。","仄平平仄平，○仄平仄仄。","平平仄仄仄，仄仄仄仄仄。","仄仄平平平，平仄○平仄。","平平仄○仄，仄仄平仄仄。","仄○平仄仄，平仄仄○仄。","○平仄仄平，仄仄平仄仄。"],"paragraphs":["清晨有客来，畏暑思避地。","凉多独湖上，一棹拍空翠。","长堤舞杨柳，余雨在荷芰。","炎蒸俱已失，满抱足清意。","颇思孤山顶，有客具高致。","扣门闻琴声，便觉洗尘累。","湖边出问酒，饮兴随所至。","池鲜煮珍甘，水果剥香脆。","好风林外来，吹面凉不醉。","清谈诣物表，绝不挂世事。","画舫何人斯，箫鼓正喧沸。","清游彼应笑，世味吾不嗜。","尚思携枕簟，同叩竹间寺。","从今日日来，莫厌惊昼睡。"],"title":"同张公望湖上避暑到四圣观招柏堂月潭二道士出饮"}
