{"author":"胡寅","id":11681,"strains":["○平仄仄平，仄仄仄平仄。","仄仄仄平平，平平仄平仄。","仄平平仄仄，平仄仄平仄。","仄仄○仄平，○仄仄平○。","平○仄○平，仄仄平平仄。","平平仄○仄，仄仄○仄仄。","平平仄仄仄，仄仄○仄仄。","仄平仄平仄，仄仄仄平仄。","平仄○平平，仄仄仄平仄。","仄仄平仄平，仄仄○仄仄。"],"paragraphs":["穿山复履塍，忽望翠林杳。","渐近一崦环，茅檐净而小。","赴君鸡黍约，仍被酒壶绕。","烂烂庭下花，迎予遍开了。","谁将淡燕脂，染雪团枝袅。","枯碁忘胜负，响铁听窈眇。","烦襟浣一笑，至乐如此少。","爱君富才艺，守约自强矫。","诸子如松筠，意气在云表。","幸是田舍邻，不作离别悄。"],"title":"赴德秀海棠之集"}
