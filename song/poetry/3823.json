{"author":"苏籀","id":3823,"strains":["平平仄仄仄仄仄，仄仄仄平平仄仄。","平平仄仄仄平仄，仄仄平平○平仄。","仄平○仄平仄仄，仄仄○平平○仄。","仄平平仄仄仄仄，仄仄平平仄平仄。","仄平仄平平平平，仄仄仄仄平仄平。","平○仄仄平仄仄，仄仄仄仄平仄平。","○○仄仄平平仄，平仄平平仄平仄。","平平仄仄平仄平，仄仄○○平仄仄。","○平仄仄仄仄平，仄平平仄平仄平。","仄平平平仄仄仄，平○仄仄平○平。"],"paragraphs":["西郊岁种十亩麦，自笑不耕惟坐食。","吾人一饱已天幸，此外何心更求得。","我田长熟无旱潦，玉粒收来坚且好。","岂同豪右执券契，虐取多求急于盗。","我家治生无奇功，累世守此慈俭风。","仓囷不满非所恤，冒暑一晒安敢慵。","长空不见纤云起，沽酒烹鸡会邻里。","炎飚不厌尘满身，冷饼行看冰上齿。","闲居舍此一事无，徇时干禄姑舍诸。","信知为农自足乐，秦相未必贤牵卢。"],"title":"次韵大父晒麦"}
