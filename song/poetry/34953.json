{"author":"陆游","id":34953,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["醉里来寻涧上花，已飘残雪散余霞。","曲生也解欺人老，风伯无端妒物华。","不恨童心伴蜂蝶，但愁病眼厌风沙。","归来隐几东窗下，一卷黄庭送日斜。"],"title":"园中归戏作"}
