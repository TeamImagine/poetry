{"author":"卫博","id":56585,"strains":["平平仄仄平平仄，平仄平○平仄仄。","仄平仄仄仄仄平，仄平平平○平仄。","○仄平仄平平平，仄平仄仄平平○。","○平仄仄仄平仄，平仄仄仄平平平。","仄仄仄仄仄仄仄，平平○仄平○仄。","仄平○仄仄○○，仄平仄仄○○仄。","仄平仄仄平仄平，仄平仄仄平仄平。","仄仄平仄平仄仄，仄平仄○平○平。","平平仄平○平仄，仄仄平○仄仄仄。","仄平仄仄仄仄○，仄仄平平仄○仄。"],"paragraphs":["先生本是谈天口，云梦胸中吞八九。","一丘一壑未忘情，得之于心应之手。","分裂玄圃翻潇湘，鬼神夜泣蛟龙藏。","兴来八极眇挥洒，陵夺万象归微茫。","十日一水五日石，千年王宰今相识。","已知相识意相亲，异时直恐空相忆。","跨鲸挟矢沧海游，袖无赑屃无乃羞。","促迫能事吾岂敢，激昂浩兴君应酬。","崩崖压床浪翻屋，咫尺端将万里蹙。","我生有意水石间，枕漱须君一屏足。"],"title":"赠王君用求画小屏"}
