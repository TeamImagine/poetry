{"author":"周必大","id":50701,"strains":["平仄平平仄，平平仄仄平。","平平平仄仄，平仄仄平平。","平仄平平仄，平平仄仄平。","平平平仄仄，仄仄仄平平。","仄仄○平仄，平平仄仄平。","仄○○仄仄，○仄仄平平。","仄仄平平仄，平平仄仄平。","仄平○仄仄，仄仄仄平平。"],"paragraphs":["勋业良平亚，声名丙魏齐。","擎天安玉座，推毂聚金闺。","乡墅休鹏翼，沙堤望马蹄。","新麾辞海上，旧治乐湘西。","岂料占飞𫛳，真成梦白鸡。","九重思汝砺，三镇有儿啼。","昔者同朝久，公乎不我睽。","八哀空日诵，一束几时携。"],"title":"丞相余端礼挽词"}
