{"author":"释宝昙","id":52355,"strains":["平仄平平仄仄平，平平平仄仄平平。","仄平仄仄平仄仄，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["风入床琴帝梦阑，蓬莱为辍老仙官。","袖曾有缚於菟手，头不须簪獬豸冠。","桃李无言民自乐，冰霜折指吏应寒。","西京人物如南渡，更躐三王一等看。"],"title":"为王师宣子寿  其一"}
