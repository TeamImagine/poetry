{"author":"彭汝砺","id":201694,"strains":["仄平平仄仄平平，平仄平平仄仄平。","仄仄平平仄平仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["石楠梭木照春山，颜色纷纷乱碧丹。","剩叶如云散幽冢，清阴为盖覆灵坛。","沾濡细雨生秋色，摇撼惊风长夜寒。","应并孤松长共老，好栽慈竹与同看。"],"title":"次张同年德父移松杉石楠海棠各赋一首  其三"}
