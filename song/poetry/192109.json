{"author":"郭祥正","id":192109,"strains":["仄平仄平仄，仄平平仄平。","仄仄仄平仄，平平仄平平。","仄平平仄仄，仄仄平仄平。","平平仄仄○，○平仄平平。","仄平○平平，平仄平仄平。","仄仄平仄仄，仄平仄平平。"],"paragraphs":["积忧避纷谤，杜门甘贱贫。","破屋败风雨，荒蹊绝车轮。","幸无尘坌集，静与凫雁邻。","吾年半已过，空花眷余春。","往来犹康庄，安用烦距䜣。","念此良自适，浩歌洗忧屯。"],"title":"自适"}
