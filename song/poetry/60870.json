{"author":"许及之","id":60870,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["未茨山宇趣储材，屐齿怜穿称意苔。","础石润时云气动，茶烟凝处雨声来。","蚕家次第三眠柳，江国凄凉五月梅。","电脚未收雷殷殷，老农争不笑颜开。"],"title":"骤雨忽至"}
