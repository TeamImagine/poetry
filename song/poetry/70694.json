{"author":"袁说友","id":70694,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老去胸中句甚豪，清风应笑我徒劳。","可怜官事何时了，肯使诗盟取次逃。","剩欲论交思击节，不妨饮德要投醪。","如君岂是长贫者，自古诗成得绣袍。"],"title":"用吴知立韵"}
