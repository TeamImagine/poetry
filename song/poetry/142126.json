{"author":"刘黻","id":142126,"strains":["仄平○平仄仄平，仄平平仄○○○。","○平平仄平平仄，○仄○平仄仄平。","仄仄平平平仄仄，仄平仄○仄平○。","平平仄仄平平仄，仄仄○平仄仄平。"],"paragraphs":["癖为看书借壁光，肯随鹏鷃论行藏。","听僧鱼鼓斋粮办，留客茶杯礼数常。","小屋槃姗贪巷静，矮檐伛偻笑身长。","黄花也识人寥落，不待重阳已吐香。"],"title":"次酬胡编校赋竹屋  其一"}
