{"author":"饶节","id":225164,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["常恨山居寡弟兄，阿师庵就可怜生。","辅车岂但图相倚，独掌从来不浪鸣。","野老献谋修水硙，山童相唤借茶铛。","年来活计浑成就，猿鹤安栖定不惊。"],"title":"和不愚兄庵颂三首  其三"}
