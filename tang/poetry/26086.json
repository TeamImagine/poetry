{"author":"贾岛","id":26086,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["玉山突兀压乾坤，出得朱门入戟门。","妻是九重天子女，身为一品令公孙。","鸳鸯殿里参皇后，龙凤堂前贺至尊。","今日澧阳非久驻，伫为霖雨拜新恩。"],"title":"上杜驸马"}
