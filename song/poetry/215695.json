{"author":"张耒","id":215695,"strains":["平平平平仄仄平，仄仄平仄平平平。","平平仄平仄仄仄，平仄仄○平仄平。","平平○仄仄平仄，○仄平平仄平仄。","平平仄仄仄平仄，仄仄平平平仄仄。","仄平平○仄仄仄，仄仄平平仄平仄。","平平平仄仄仄仄，仄仄仄仄平平仄。","平平平平仄仄仄，仄仄仄平平仄仄。","仄仄平平平仄仄，平仄仄平仄○仄。","平平仄仄仄仄平，○仄平平平仄仄。","平平平仄平仄仄，仄仄仄平平仄仄。","平平仄仄仄平○，仄仄平○○仄仄。","○平仄仄仄平平，平仄平平平仄仄。"],"paragraphs":["年年西风白露天，烂醉村酿秋池原。","今年杜门不复出，为爱我庭风日宽。","东西相望两丛竹，正色森森立青玉。","朝烟暮雨恣陵夺，翠凤文章终郁郁。","石榴新栽果不实，下有萧条冒霜菊。","人情虽欲荐我酒，物意岂愿赢君菊。","东栏黄葵色贵丽，气压满栏香扑蔌。","月桂凄凉何足数，蛛网挂虫窘如束。","安能卒岁不改芳，正自荣枯随众木。","陶陶吾意方有在，琐琐眼前安足录。","朝来默坐有佳思，病去身轻如脱梏。","从来北客望江南，何用登楼伤远目。"],"title":"年年歌"}
