{"author":"吴惟信","id":118296,"strains":["平平仄仄仄平平，仄仄平平仄仄平。","平平仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["津亭记得话分离，别后愁多只自知。","梅坞雪消春到处，草堂灯暗夜深时。","纵然频有相思梦，争似同吟一首诗。","几欲裁书凭雁寄，碧天无际雁来迟。"],"title":"寄沈云卿"}
