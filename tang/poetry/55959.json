{"author":"李白","id":55959,"strains":["平仄平仄仄，平平仄○平。","仄平仄平仄，平仄平平平。","平仄仄仄仄，平○仄平平。","平平○平平，平○仄平平。","平平仄平平，平仄仄平平。","仄仄仄仄仄，仄平仄○平。","平平仄平平，仄○仄仄平。","○仄仄平平，○平仄平平。","○平仄仄仄，仄仄○平平。","仄平平仄平，仄仄仄平平。","平○平仄仄，仄仄仄平平。","仄仄仄仄仄，平平仄平○。","仄仄仄仄仄，平平仄平平。"],"paragraphs":["吴地桑叶绿，吴蚕已三眠。","我家寄东鲁，谁种龟阴田。","春事已不及，江行复茫然。","南风吹归心，飞堕酒楼前。","楼东一株桃，枝叶拂青烟。","此树我所种，别来向三年。","桃今与楼齐，我行尚未旋。","娇女字平阳，折花倚桃边。","折花不见我，泪下如流泉。","小儿名伯禽，与姊亦齐肩。","双行桃树下，抚背复谁怜。","念此失次第，肝肠日忧煎。","裂素写远意，因之汶阳川。"],"title":"寄东鲁二稚子"}
