{"author":"孙应时","id":82313,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，平平平仄仄。","平平平仄仄，平仄仄平平。"],"paragraphs":["九日仍良宴，三年记此亭。","寒花还粲粲，衰鬓转星星。","薄宦惊离合，浮生任醉醒。","明年应话我，千里越山青。"],"title":"九日偕同寮至破山还饮誓清亭是日早雨寻霁自余至官三见菊花节常会于誓清因成二诗志之  其二"}
