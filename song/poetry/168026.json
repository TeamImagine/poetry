{"author":"韩维","id":168026,"strains":["仄仄平平平仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["十五年前相遇地，白头还喜一樽同。","从容笑貌忘君老，款密情期似乃翁。","别席俯迎篱菊秀，全家看尽渚莲红。","临分不用言为赠，奕世忠臣自祖风。"],"title":"送忠玉提刑还朝"}
