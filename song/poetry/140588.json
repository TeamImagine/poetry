{"author":"姚勉","id":140588,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["东风已办上元晴，入夜敲檐又雨声。","天下更无灯可赏，云头应是月孤明。","遥知日甸惊回禄，未用星桥诧太平。","旅舍一枝梅在烛，照人红影十分清。"],"title":"元宵雨"}
