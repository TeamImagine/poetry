{"author":"孔武仲","id":200319,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄仄仄仄，仄仄平平平仄平。","平仄平平平仄仄，仄平仄仄仄平平。"],"paragraphs":["当时联盖入东都，回首推迁二纪余。","此地山川终不改，浮生光景半成虚。","清谈剧饮梦寐隔，断羽沉鳞音信踈。","谁道丰城双宝剑，紫烟长绕斗牛墟。"],"title":"过巴河寄经父"}
