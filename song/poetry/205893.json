{"author":"李之仪","id":205893,"strains":["平平仄平仄，仄仄○仄仄。","平平平○平，平仄仄平仄。","仄平仄平平，平仄仄仄仄。","平仄仄仄仄，仄仄○仄仄。","仄平平平平，仄仄仄○仄。","仄平○○平，平仄仄仄仄。","仄平仄平平，平仄仄仄仄。","平平仄仄仄，仄仄平仄仄。","仄平平仄仄，仄仄仄仄仄。","仄仄仄仄○，仄仄仄仄仄。","○○平仄平，仄仄仄仄仄。","仄仄平平平，仄○仄仄仄。","仄仄平平仄，仄平仄平仄。","仄平仄仄平，平平仄平仄。","平平仄仄仄，平仄平仄仄。","仄仄？平○，仄仄仄平仄。"],"paragraphs":["春生复秋落，物物犹帝力。","哀哉劬劳恩，甘藟至诚实。","棘心咏诗人，常恐一旦失。","何乃不我报，皎皎如白日。","痛哉胡为生，每念气填臆。","仰君犹长庚，华发萃众德。","岁时捧金樽，门户几万石。","常云我有子，未易先尺璧。","伯仁非碌碌，到此辄自惑。","庶几德有相，睥睨莫我逼。","颇闻君有言，既跌不见谪。","李杜苟齐名，死且不足惜。","孰不斯言愧，谓君寿无极。","岂知属纩书，何为在吾侧。","堂堂古益友，千载同此室。","撼铎倘能参，我泪不虚滴。"],"title":"钱君倚夫人仙源郡君挽词"}
