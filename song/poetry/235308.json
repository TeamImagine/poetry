{"author":"程俱","id":235308,"strains":["平平仄平平，仄仄仄平仄。","平平仄平平，仄仄仄○仄。","○平仄平平，仄仄仄○仄。","平平仄平仄，仄仄平平仄。","平平仄平仄，平仄仄平仄。","平平仄○仄，平仄仄平仄。"],"paragraphs":["凉风入高梧，冷翠滴幽露。","新娥欲西流，绰约一回顾。","中宵汲冰华，爽气拂庭户。","萧然视天宇，目送流萤度。","微云澹河汉，云汉亦容与。","宜搜静中境，安得此佳句。"],"title":"初秋偶题"}
