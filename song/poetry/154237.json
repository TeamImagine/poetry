{"author":"董嗣杲","id":154237,"strains":["仄平仄仄仄，仄仄平平○。","平仄仄仄仄，平仄平平仄。","仄仄平仄平，仄平仄平仄。","？平仄平平，仄○仄仄○。","平○仄○仄，仄仄仄平仄。","仄平仄仄仄，平仄仄仄仄。","仄平仄仄平，仄仄○仄仄。","平○仄平仄，仄仄仄○仄。","仄平仄平仄，平平仄平仄。","平平仄仄仄，平仄仄平仄。","仄平仄○平，仄仄仄仄仄。","平平仄仄仄，仄仄平仄仄。","仄仄○仄平，仄仄仄仄仄。","仄仄○平平，平仄平平仄。"],"paragraphs":["换舟入里港，那惧江风横。","今夕月色朗，天下呈圆镜。","小舣蕃庶乡，夜灯万星映。","倏逢可人情，立论不失正。","挥毫喜相誉，笔势自遒劲。","酒壶不住荡，斟酌各取性。","不强亦不辞，此醉颇入圣。","江行苦波劫，到此昉相庆。","岂知接谈笑，春生绝嚣竞。","宾筵接几夜，殽馔抑何盛。","酒酣月更明，拭眼万境净。","清欢慰旅琐，四体都忘病。","怪我当此时，吻噤绝啸咏。","夜影横窗殊，窗外梅花靓。"],"title":"饮黄池朱友龙舍"}
