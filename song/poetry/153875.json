{"author":"周密","id":153875,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["春来日日两堤边，醒即狂吟醉即眠。","午饮每赊新路酒，晚归多唤里湖船。","生逢坡老怜词客，死共花翁配水仙。","一点梅魂招不得，愁来时展咏香编。"],"title":"怀施仲山"}
