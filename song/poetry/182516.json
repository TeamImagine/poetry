{"author":"强至","id":182516,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["翁子怀章未足多，会稽归日已蹉跎。","舍人绿发垂金印，院吏朱衫导玉珂。","去国忠心倾斗极，过乡喜气压江波。","君王许便双亲养，奈渴黄麻紫诰何。"],"title":"送紫微沈舍人守越州"}
