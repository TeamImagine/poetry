{"author":"贺铸","id":212985,"strains":["仄仄仄平仄，○平○平平。","○平仄平仄，仄仄○○平。","平○平仄平，仄仄平平平。","仄仄平平仄，平○仄○○。","平平仄○仄，仄仄平平平。","平平仄仄仄，平平仄平平。","仄仄仄平仄，仄平平仄平。","仄平仄平仄，仄仄平仄平。","平仄仄平仄，平平仄平平。"],"paragraphs":["日入不遑息，驱车更之东。","回蹊出蒙密，解袂迎长风。","风从何许来，历历江南钟。","顿辔阿兰若，虚庭月正中。","流萤逗深竹，白鸟巢青松。","华灯耿翠箔，瑶花擢春丛。","绝境美清夜，恍非尘界逢。","惜无一樽酒，幸与之子同。","明发即南北，浮生两飞蓬。"],"title":"宿宝泉山慧日寺"}
