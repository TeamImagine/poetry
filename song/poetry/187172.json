{"author":"刘挚","id":187172,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["往歳仙游白玉台，拍肩曾喜得洪厓。","高门已觉阴功在，古狱犹嗟宝气埋。","风竹夜声清醉枕，雨峰秋色滴吟斋。","大夫未老无多叹，会见勋名与愿谐。"],"title":"赠汪汾同年"}
