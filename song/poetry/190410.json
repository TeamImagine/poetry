{"author":"韦骧","id":190410,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，平平仄平仄平平。","仄平平仄平平仄，仄仄平平仄仄平。"],"paragraphs":["夜枕轻寒睡思衰，迟明方霁促归来。","车徒虽患泥行蹇，林麓还逢秀色回。","山雨定非天意足，溪云应为主人开。","野花零乱春禽闹，此兴何如鼓吹陪。"],"title":"晓霁归邑"}
