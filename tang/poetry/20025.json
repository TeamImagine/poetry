{"author":"姚合","id":20025,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄仄平仄仄平。","仄仄仄平仄仄仄，仄平仄仄仄平平。"],"paragraphs":["真珠为土玉为尘，未识遥闻鼻亦辛。","天上还应收至宝，世间难得是佳人。","朱丝自断虚银烛，红粉潜销冷绣裀。","见说忘情唯有酒，夕阳对酒更伤神。"],"title":"杨给事师皋哭亡爱姬英英窃闻诗人多赋因而继和"}
