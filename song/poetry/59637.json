{"author":"陈造","id":59637,"strains":["平平平仄仄平平，仄仄平平平仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["君家朱合隔嚣尘，可欠宾筵兰蕙春。","横草定铭鞮汗石，穿杨新赐上方银。","几时酾酒招嘉客，不假倾囊得丽人。","莫坐风悭仍雨涩，祇将诗笔诧无邻。"],"title":"再口占次韵"}
