{"author":"吴潜","id":123263,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["疑怪虚窗彻夜明，晓看积雪与阶平。","虽知乐岁无捐瘠，尚恐祁寒有怨情。","天地浑沦方返朴，国家霈泽正哀惸。","区区甚愿祈三白，只怕人闲忌满盈。"],"title":"和史司直韵五首  其二"}
