{"author":"苏辙","id":198364,"strains":["仄平平平仄，平仄平仄平。","平仄平仄平，仄平仄○平。","平平仄平仄，仄仄平平平。","仄仄平仄仄，仄仄平仄平。","仄仄仄仄仄，平平仄平平。","仄平仄仄平，仄仄平仄○。","仄○平平○，仄仄仄仄平。","平平仄仄○，仄仄平仄平。","仄仄仄平仄，平仄平平平。","平平仄仄平，仄仄仄○平。"],"paragraphs":["道人鸡鸣起，趺坐存九宫。","灵液流下田，伏苓抱长松。","颠毛得余润，冉冉欺霜风。","俯就无数栉，九九为一通。","洗沐废已久，徐之勿匆匆。","气来自涌泉，至此知几重。","近闻西边将，袒裼拥马鬃。","归来建赤油，不复侪伍同。","笑我守寻尺，求与真源逢。","人生各有安，未肯易三公。"],"title":"次韵子瞻谪居三适 旦起理发"}
