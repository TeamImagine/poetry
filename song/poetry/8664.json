{"author":"李处权","id":8664,"strains":["平平仄仄平仄仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["风前竹干须料理，雨后蜗涎费扫除。","北客经过无好语，南州骚屑少安居。","雄称百万空扛鼎，功盖三分漫顾庐。","识字信为忧患始，邺侯何必万籖书。"],"title":"次韵巽老"}
