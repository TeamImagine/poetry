{"author":"严羽","id":119104,"strains":["仄仄仄仄平平平，仄平仄仄平仄平。","平平平平仄仄仄，仄仄平平○仄○。","平平○仄仄平仄，仄仄平平平仄仄。","平○仄仄平平平，仄仄○平仄平仄。","平平仄仄仄平平，仄平○仄仄仄平。","仄平仄仄仄仄仄，仄仄仄仄平平平。","仄○仄仄平平平，仄平仄仄平仄平。","平平○平平平平，平平仄仄仄仄平。","仄平平仄平仄仄，仄仄仄仄平平○。","平○仄平平仄仄，仄仄仄平平仄仄。","仄仄平平平仄仄，平○仄仄平○仄。","平平平○○平平，仄仄平平仄平仄。"],"paragraphs":["昨夜月落西窗阴，倦推石枕凭素琴。","身居红尘不自觉，梦入庐山深复深。","庐山深处在何许，五老仙人邀我语。","眉如秀雪颜桃花，酌酒相酣坐箕踞。","明河九派倒西来，石梁巉绝古道开。","五公握手向我笑，下见劫火扬尘灰。","独骑一鹿穷萦回，窅然醉蹋青锦苔。","松风号嘈何清哀，湍飞瀑卷万壑雷。","忽然惊起迷所向，四座已失黄崔嵬。","披衣徬徨还太息，我与世途何所屑。","乱世茫茫飞蠓蠛，囊中别有金膏诀。","须君之行当何时，共向丹崖卧松雪。"],"title":"梦游庐山谣示同志"}
