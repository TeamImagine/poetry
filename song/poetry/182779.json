{"author":"强至","id":182779,"strains":["仄仄平平仄，平平仄仄平。","仄平平仄仄，平仄仄平○。","仄仄○平仄，○平仄仄平。","平平平仄仄，仄仄仄平平。","仄仄平平仄，平平仄仄平。","仄○○仄仄，仄仄平平平。","平仄○平仄，平平仄仄○。","平平○仄仄，仄仄仄平平。","平仄平平仄，平平仄○平。","平平平仄仄，○○仄平平。"],"paragraphs":["晓白乾坤静，寒消气候侵。","麦滋堆垅疾，花没聚枝深。","浩荡中春尾，昭苏庶汇清。","函关双粉蝶，绣岭一瑶林。","鹤冷惊幽梦，鶑愁閟好音。","拂衣轻点缀，落酒旋浮沉。","门拥藏高卧，窗明照独吟。","飘时穿箔罅，积处值楼阴。","南客增萧索，东风助浸淫。","年来交态浅，乘兴欲谁寻。"],"title":"长安二月二十二日雪十韵"}
