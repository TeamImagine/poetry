{"author":"家铉翁","id":137483,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["山城灯火已萧然，扫巷游人更雪天。","厌听落梅翻永夜，喜看飞絮卜丰年。","狂随戏蝶装罗髻，巧逐纤腰上舞筵。","明日瑶阶对琼树，会须微月与争妍。"],"title":"前岁上元与赵任卿寓临安追逐甚乐今年同在建溪任卿先赴郡席小雪忽作且知早筵遂散独坐无聊因得二诗却寄  其一"}
