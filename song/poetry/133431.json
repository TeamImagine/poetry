{"author":"戴埴","id":133431,"strains":["仄仄仄平平，平平仄仄仄。","○仄仄平平，仄仄仄仄仄。","仄平仄仄仄，○仄○平仄。","平平仄平平，平平仄平仄。","平平平平平，○平平仄仄。","仄平平仄平，仄平平平仄。","平仄仄平仄，平仄仄平仄。","平仄仄平平，平仄仄平仄。","仄仄仄仄平，平○○仄仄。","平平平平仄，仄仄平仄仄。","仄仄平平平，平仄平○仄。","平仄仄仄仄，平仄○仄仄。","平仄仄平仄，仄仄仄仄仄。","仄仄仄仄平，平平仄仄仄。","平平仄仄平，平平仄平仄。","平平平仄平，平仄仄平仄。","○仄平平平，平仄平平仄。","平仄平仄平，○平平仄仄。","○○平仄平，仄平平仄仄。","平仄仄平平，仄仄平平仄。","平仄平平平，仄平仄仄仄。","仄平仄仄平，○仄仄○仄。","平仄仄仄平，平仄平○仄。","？仄仄平平，平仄平仄仄。","平平○平平，平平仄平仄。","仄平○仄仄，平平仄平仄。","仄仄仄仄仄，○仄仄平仄。","○平仄○○，仄仄平仄仄。","平仄仄平仄，仄仄仄○仄。","仄仄平○平，仄平平仄仄。","○仄仄平仄，仄仄平平仄。","仄仄平平平，仄仄○仄仄。","仄仄平平平，仄仄平平仄。","平仄仄平平，平仄平仄仄。","仄仄平仄平，仄○仄仄仄。","仄平仄仄平，仄仄仄○仄。"],"paragraphs":["矫矫雪霜心，孤贞受命独。","留滞染缁尘，垢面不𫖃沐。","背城借一战，填堑输前渎。","葵心向朝阳，晞光不能燠。","徒嚣终无赢，驱驰惟仆仆。","岂无丰水滋，永嗟非佳谷。","呼尔授刍秣，羁绁系驹犊。","堪羡我良朋，林桂賸芳馥。","博览绎故书，胸中三万轴。","悠然西河上，日与英俊逐。","振铎扬儒风，函丈纷冠服。","师友递响答，循诱教匪扑。","精进日千里，目骇地脉缩。","顾我阙党徒，无成坐欲速。","披襟莫奋飞，随群被私淑。","枵然藜苋肠，殊未饱公𫗧。","弹铗何时归，涎沫流肌肉。","遥想烹太牢，殷勤羹采菽。","更当春暮时，浴沂衿佩肃。","心赏弄篇章，绝唱清风穆。","流水谐朱弦，押强破万竹。","孝先谩耐嘲，横榻便空腹。","安识物外游，幽赏机缘熟。","矧复有良俦，坚久渝晚菊。","依然苍筤丛，檀栾旁淇澳。","一缄荷起予，明珠得盈掬。","大雅久不作，疏越鼓凡目。","迎风挹囘澜，浄洗尘翳麹。","披阅不停手，岂复惮谆复。","自笑诗思悭，企山才抵麓。","正望使南印，象马来天竺。","竞病安能赓，振纸空瑟簌。","绝影天边鸿，坐困家池鹜。","搜索纵成篇，无异虫蠹木。","所幸情不违，合并在旦夙。","愿言戒逝粮，出昼勿三宿。"],"title":"和王教暮春出游"}
