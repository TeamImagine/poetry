{"author":"张耒","id":217825,"strains":["平○平仄仄平仄，仄仄仄平平仄平。","仄仄平平平仄平，平平平仄仄平○。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","○平？仄平平仄，仄仄平平仄仄平。","平仄仄平平仄仄，仄平仄仄仄○平。","平平平仄平平仄，仄仄平平仄仄○。","仄仄仄平平仄仄，仄平平仄仄平平。"],"paragraphs":["荒陂浮雁啄寒水，古木老乌啼夕阳。","酒市喧呼人醉余，丛祠歌舞岁丰穰。","黄花半落经寒雨，红稻初坚得早霜。","倚岸老枝榆骨白，出林丹实柿肌黄。","空林啅起团惊鹊，槁叶悲啼有暗螀。","腰兔暮归人臂隼，扣门问宿客担囊。","貂裘西去冲寒早，泽国东归寄梦长。","入洛自惭文价薄，却凭山水助清狂。"],"title":"汴上书事"}
