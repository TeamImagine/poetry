{"author":"方一夔","id":152117,"strains":["平仄平平仄，仄仄仄平仄。","仄仄○仄平，仄仄平○仄。","平仄仄平平，仄仄仄平仄。","平平仄平平，仄平仄平仄。","仄仄平仄仄，○仄仄平仄。","平仄仄仄仄，平平仄○仄。"],"paragraphs":["西蜀严夫子，易老养高致。","日阅裁数人，少取多论议。","初不要赢余，未暮辄关肆。","人知取人廉，要之亦余事。","假我龟策业，行我诲人意。","夫子不弃世，谁言两相弃。"],"title":"续咏史二首 严君平"}
