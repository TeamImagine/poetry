{"author":"刘敞","id":174921,"strains":["○平仄平平平仄，平平仄○仄平仄。","○平仄仄仄平平，仄仄平平仄平仄。","○仄平○仄仄平，仄仄平仄平平平。","仄平仄平仄仄仄，平仄仄仄平平○。","平平仄仄平仄仄，平仄仄仄平平○。","平平仄平仄平仄，平平平仄平仄仄。","平平平平平平平，仄平仄仄仄平仄。","平平平仄仄○平，仄仄仄仄平○平。","平○平仄○○仄，仄仄○仄平平平。"],"paragraphs":["屏风画山皆任假，寒林石屏自然者。","苍纹绀脉乱交加，短树高枝自潇洒。","观者宁分画与非，但怪奇妙非人为。","又疑古苔著石瘦，何得本末无纤遗。","桑田变海松柏死，寒暑不及荣枯期。","佳哉大钧育群类，埏镕精巧无巨细。","天真通貎皆生成，俗师笔墨那形似。","居人幽独最相宜，朴厚远谢雕镂姿。","城中云母屏更好，慎勿浪示豪家儿。"],"title":"寒林石屏风"}
