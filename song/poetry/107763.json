{"author":"王迈","id":107763,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["饕相当朝舞大权，故将旌节博金钱。","公尝勇去三千石，天与闲居十六年。","清苦膏粱余子笑，孤高云水一僧然。","如何赤屿丹霞地，夜半骑鲸上紫烟。"],"title":"挽漳守郑都承子敬四首  其一"}
