{"author":"李流谦","id":31018,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["抖擞孤怀十日谈，不将幽愤托巫咸。","别来断雁虚秋信，梦破惊猿忆晓岩。","脱叶趁风声互答，归鸦赴日影相衔。","临分半偈无多惜，浊骨凭师为点凡。"],"title":"再用韵送印老"}
