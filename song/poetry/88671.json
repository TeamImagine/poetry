{"author":"卫泾","id":88671,"strains":["仄平仄仄平平平，平仄仄平仄仄○。","仄○○仄仄平仄，仄○平仄○○平。","平平平仄仄平仄，仄○○平仄仄仄。","平仄仄仄仄仄平，平平仄仄平仄仄。","平○平平平平平，仄仄仄仄平仄平。","仄○仄仄仄仄仄，○○仄仄平平平。"],"paragraphs":["画船昨日吴江西，风雨满江鼓棹迟。","客帆过眼撇波去，坐看舟子相犹夷。","今朝风忽发东北，纵帆如飞揭百尺。","来者寸步不可前，停舻怅望求弗获。","风从何来天何为，顺喜逆怨人自私。","世间万事亦尔耳，乘除妙理君安知。"],"title":"舟行遇顺风"}
