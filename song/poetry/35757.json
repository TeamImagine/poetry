{"author":"梅尧臣","id":35757,"strains":["平仄仄仄仄，平仄○仄平。","仄○仄平仄，仄仄仄平○。","平仄平平仄，仄仄仄仄平。","仄平仄平仄，平仄平仄仄。","平平仄仄平，平仄平仄平。","仄仄仄仄仄，仄仄平仄○。","仄平仄仄仄，平仄仄○平。"],"paragraphs":["亭午鸟不下，谁复过我庐。","忽闻扣门者，偶出问何如。","云是山阳吏，太守遣置书。","自惟久穷困，游子安念予。","淮阴况要津，宾馆无暂虚。","岂意有所逮，委曲情未疏。","报言愧不腼，聊以谢兴居。"],"title":"寄楚州吕济叔"}
