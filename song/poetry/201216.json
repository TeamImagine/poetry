{"author":"王延禧","id":201216,"strains":["平仄平平仄，○平仄仄平。","仄○平仄仄，仄仄仄平平。","仄仄平平仄，平平仄仄○。","平平平仄仄，仄仄仄平平。","仄仄平平平，平○仄仄平。","仄平平仄仄，○仄仄平○。","仄仄平平仄，平平仄仄平。","○平平仄仄，仄仄仄平平。","仄仄平平○，平平仄○平。","平平平仄仄，仄仄仄平平。","平仄平平仄，平平仄○平。","平○仄○仄，○仄仄平平。"],"paragraphs":["夔子城新筑，长江便作壕。","欲兼诸面敌，故起北楼高。","即旧基仍峻，因时力不劳。","青天才咫尺，翠壁似周遭。","近照东西瀼，遥分上下牢。","百蛮归指掌，三峡见秋毫。","帝道方无外，皇威到不毛。","三钩闲夜锁，八阵纵春邀。","守土惭非称，提兵亦缪叨。","经营皆使指，备豫本戎韬。","功乏为山助，名加制胜褒。","登临欲吟咤，深愧杜陵豪。"],"title":"制胜楼"}
