{"author":"杨万里","id":49890,"strains":["平平平仄平平仄，仄仄平平仄平仄。","仄平○仄仄○平，仄仄平平平仄仄。","平平平仄仄平平，平○仄○平仄平。","平平仄仄仄平仄，仄仄平平仄平仄。"],"paragraphs":["金沙瓶子荼糜粟，一一尖红映圜绿。","只销三日雨和风，化作真珠堆锦褥。","饶渠飞度雪前开，开了却吹香雪来。","红红白白照天半，醉倚雕栏眼凌乱。"],"title":"登度雪台观金沙荼{艹糜}"}
