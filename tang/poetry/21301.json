{"author":"杜牧","id":21301,"strains":["仄平仄仄仄平仄，仄仄平平○仄平。","仄平仄仄平仄仄，仄仄仄仄平平平。","仄仄平平平仄仄，○○平仄○平平。","○平平仄○平仄，仄仄○平仄仄平。"],"paragraphs":["玉函怪牒锁灵篆，紫洞香风吹碧桃。","老翁四目牙爪利，掷火万里精神高。","霭霭祥云随步武，累累秋冢叹蓬蒿。","三山朝去应非久，姹女当窗绣羽袍。"],"title":"赠李处士长句四韵"}
