{"author":"艾性夫","id":165199,"strains":["平平仄平平仄平，仄仄仄仄仄仄平。","平平仄仄平仄仄，仄仄仄仄平平平。","仄平平仄仄平仄，仄仄平平仄平仄。","仄平平仄仄平平，仄仄平平仄平仄。","仄平平仄仄仄仄，○○平仄平平○。","平平仄仄仄○仄，仄平平仄○平平。","平平仄仄平仄仄，仄仄平平仄○仄。","平平平仄仄仄平，仄仄平平仄平仄。","仄平平仄仄平平，仄○仄仄平平○。","平平仄仄平仄仄，仄仄仄仄平平平。","○平仄仄仄仄仄，仄平平仄平平仄。","仄仄平平仄仄平，平平仄仄平平仄。"],"paragraphs":["吴姬织绫双凤花，越女制绮五色霞。","犀薰麝染脂粉气，落落不到山人家。","蜀山橦老鹄衔子，种我南园趁春雨。","浅金花细亚黄葵，绿玉苞肥压青李。","吐成秋茧不用缲，回看春箔真徒劳。","乌镠笴滑脱茸核，竹弓弦紧弹云涛。","挼挲玉箸光夺雪，纺络冰丝细如髪。","津津贫女得野蚕，轧轧寒机纬霜月。","布成奴视白{叠毛}毡，价重唾取青铜钱。","何须致我炉火上，便觉挟纩春风前。","衣无美恶煖则一，木棉裘敌天孙织。","饮散金山弄玉箫，风流未逊扬州客。"],"title":"木绵布歌"}
