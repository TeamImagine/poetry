{"author":"赵友直","id":162815,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["湖心一凸起金峦，举目浑如甑底看。","偃月苍松多少树，敲风翠竹两三竿。","石头苔藓痕常湿，叶底杨梅味带酸。","谁学林君来结屋，风光应不让孤山。"],"title":"甑山"}
