{"author":"释印肃","id":26649,"strains":["平仄平平仄，平○平平仄。","平仄平平仄，仄平平○仄。","平平仄仄○，平仄仄平平。","平平仄仄，仄仄仄平平。","平平○仄仄，平平仄平仄。","仄仄仄平○，○平平○仄。","平仄仄平平，仄平仄仄○。","仄仄平平仄，仄仄仄○○。","仄仄平平仄，平平○仄仄。","仄○仄仄平，平○平仄仄。","平平平仄○，仄仄仄仄○。","平平平仄仄，仄仄仄平平。","平平仄平○，平○仄仄○。","○仄平○仄，仄仄○○平。","仄仄仄○○，仄仄仄平平。","仄平平仄仄，仄仄仄○平。"],"paragraphs":["般若真微妙，无相为宗要。","无住元为体，十方皆昭耀。","研穷理趣长，堆卷积山冈。","言言不及，一口吸西江。","方言称智慧，真人本无位。","出入面门间，参方还了利。","喻法比金刚，万邪岂可当。","不坏超今古，日久共行藏。","彼岸波罗蜜，清光穿白日。","镜中不乱光，虚空无鸟迹。","经文华贯行，破有作法王。","连年心苦念，不悟枉时光。","谁知远烟浪，孤帆一片张。","穿却虚空鼻，不着更参详。","别有好思量，满目足风光。","钓船依旧放，不见谢三郎。"],"title":"金刚随机无尽颂 标经题目"}
