{"author":"曹勋","id":12592,"strains":["平平平仄平，仄平仄仄平。","仄仄平仄仄，仄仄仄仄○。","○仄仄仄仄，○仄仄仄平。","仄仄平平仄，平○平仄○。","仄平仄平仄，仄平仄平平。","仄平仄仄平，仄仄○仄平。"],"paragraphs":["生平罹百忧，老来始一欣。","得履方外趣，不涉卷内闻。","留锡憩福境，禅悦志所勤。","日款乡关旧，俱叹鸿鹄分。","偶同一窗雨，永怀九仙云。","好持洞下香，法界期普薰。"],"title":"别无锡南禅莲老"}
