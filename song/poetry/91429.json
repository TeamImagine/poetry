{"author":"释居简","id":91429,"strains":["仄平○平平，仄平仄平仄。","○平仄平仄，平平仄平仄。","平平○平仄，仄仄仄仄仄。","平平仄平仄，仄仄平仄仄。","平平○平○，○仄仄仄仄。","平○仄○仄，仄仄仄平仄。","平平平仄○，○仄仄○仄。","平平仄仄仄，仄仄仄仄仄。","平仄仄仄仄，仄仄仄○仄。","平○平仄平，平○仄平仄。"],"paragraphs":["一峰中雄酋，两峰拱而立。","崭然入云表，烟开翠鬟湿。","佳山如佳士，可望不可及。","诗人觑天巧，妙处归眼力。","新营称华扁，收此一寸碧。","婆娑在其下，缱绻与之习。","嗟哉尘土中，膏火日煎急。","青层但坐对，皓首未暇识。","趋舍各有适，枘凿不相入。","何当山上头，裴回瞰原隰。"],"title":"赵侯遥碧轩"}
