{"author":"周麟之","id":28815,"strains":["仄平平仄仄平平，仄仄平平仄仄平。","平仄仄仄平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["向来归卧白云边，忽拜君王诏墨鲜。","谁借羽翰超弱水，又随簪橐过甘泉。","酒同今夕兄酬弟，诗比当年圣得贤。","润色正须燕许手，小儒那有笔如椽。"],"title":"初除西掖士华兄以诗贺喜次韵为谢"}
