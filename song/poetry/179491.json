{"author":"苏颂","id":179491,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["初颁遗诰大廷中，百辟悲号四海同。","过越丧期天子孝，便蕃恩泽外家丰。","桥山弓剑开高寝，原庙衣冠入閟宫。","玉辇三元朝象帝，年年长慕阙门东。"],"title":"慈圣光献皇后挽辞七首  其六"}
