{"author":"陶梦桂","id":104852,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄仄平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["人情何待十分圆，满目金波已浩然。","明到杜陵头上发，寒侵郑老客中毡。","中秋未必似今夕，好景其如又隔年。","多谢望舒知此意，冰轮缓碾不加鞭。"],"title":"八月十三夜月"}
