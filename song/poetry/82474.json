{"author":"孙应时","id":82474,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["只影千山复万山，两年愁著鬓毛班。","壮心未答吴钩赠，素节聊全赵璧还。","剑栈风烟通紫塞，峡天云雪带乌蛮。","逢人若问浑慵答，闭目搘颐一梦间。"],"title":"倦游书事"}
