{"author":"释仲皎","id":15059,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄仄平仄仄平。","仄仄仄平平仄仄，平平平仄仄平平。"],"paragraphs":["烟光流转太骎骎，又见春山换绿阴。","蝴蝶梦中新岁病，杜鹃声里故乡心。","焦桐冷却风三尺，瘦竹拖来月一寻。","早晚掉头归小隠，诛茅千嶂白云深。"],"title":"怀剡川故居  其一"}
