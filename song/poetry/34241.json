{"author":"陆游","id":34241,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["拓地移屯过酒泉，第功图像上凌烟。","事权皂纛兼黄钺，冨贵金貂映玉蝉。","油筑球场飞騕袅，锦裁步障贮婵娟。","拥涂士女千层看，应记新丰旧少年。"],"title":"梦中作"}
