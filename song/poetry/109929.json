{"author":"刘克庄","id":109929,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["兵火间关鬓欲丝，归来聊卜草堂基。","架留手泽书堪看，爨有躬耕米可炊。","畏湿先开通水窦，贪明稍斫近檐枝。","旋移梅树临窗下，准备花时要索诗。"],"title":"葺居一首"}
