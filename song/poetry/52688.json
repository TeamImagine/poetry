{"author":"李洪","id":52688,"strains":["平仄平平仄，○平仄仄平。","平平平平仄，仄仄仄平平。","平仄平平仄，平平仄仄平。","平平平仄仄，仄仄仄平平。","仄仄平平仄，平平仄○平。","仄平平仄仄，平仄仄平平。","仄仄平○仄，平平仄仄平。","仄平平仄○，仄仄仄平平。","○仄○○仄，○平仄仄平。","平平仄仄仄，仄仄仄平平。"],"paragraphs":["贫病同原宪，轻肥诮子华。","耽书祇糟粕，学海淼津涯。","孤屿亭何远，葵丘戍复赊。","救穷无髻宝，绝粒饵胡麻。","壮岁徒干禄，儿时不称家。","已谙蕉覆鹿，何预鸟衔花。","世态多谗疾，心安免怨嗟。","幕巢同社燕，雉堞接昏鸦。","当食思颇牧，遗忠想尚奢。","安能效狡狯，掷米变丹砂。"],"title":"次子清贫居十韵因以述志"}
