{"author":"胡宿","id":2039,"strains":["仄仄平平仄，平平仄○平。","平○仄平仄，仄仄仄平○。","○仄平平仄，平○仄仄平。","○平平○仄，仄仄仄平平。","仄仄平○仄，平平仄仄平。","仄平○仄仄，仄仄仄平平。","平仄平平仄，平平仄仄平。","平平平仄仄，仄仄仄平平。","○仄平平仄，○平仄仄平。","仄平平仄仄，平仄仄平平。"],"paragraphs":["北地良家子，山西旧将儿。","新从羽林射，得赴雁门期。","横死人无比，微行世不知。","长安偏重侠，赵国素多奇。","照地连钱锦，迷春凿落卮。","喝卢燕市客，顾笑楚台姬。","烟树黄山路，霜云白草时。","雕弓孤月满，骋马一尘随。","应手双雕落，回头赤日移。","却归东第去，高宴九灯枝。"],"title":"将家子"}
