{"author":"晁说之","id":219234,"strains":["平平仄仄○平平，仄仄仄仄平平平。","仄平仄仄仄平仄，仄仄平仄仄平平。","平平仄仄平仄仄，平平仄仄○仄仄。","○仄○○平平平，仄仄仄仄仄仄仄。","○仄平平仄仄○，仄平仄仄平仄仄。","仄平平仄仄平平，平○仄仄仄○平。","仄平仄仄仄○仄，仄平仄仄仄○平。"],"paragraphs":["扶光岁首当何辰，荐视变异纷无垠。","既惊马日不为马，况复人日不成人。","咸疑白昼悬月魄，哗言日月相鬭格。","如负如空天风愁，似食不食自毒螫。","空里黄埃下百重，日心黑气交四磔。","不知何地匿阳乌，人间百鸟竞号呼。","可怜海气使如此，杏梁瑞彩想中都。"],"title":"正月六日七日书所见"}
