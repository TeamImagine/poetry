{"author":"释文珦","id":134120,"strains":["平仄仄平平，平仄平○仄。","平仄仄平仄，平仄平平仄。","平平平○平，仄仄平平仄。","仄仄仄仄平，仄仄平平仄。","平平仄仄○，平○仄平仄。","○仄仄仄平，仄仄仄○仄。"],"paragraphs":["梅有岁寒姿，桃李非其偶。","冰雪见凌厉，斯固梅之守。","伊人清且妍，是曰梅之友。","臭味得所同，不在金兰后。","溪烟陇月间，幽期未尝负。","中路勿弃捐，友道贵长久。"],"title":"梅友"}
