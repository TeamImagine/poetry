{"author":"滕倪","id":19181,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["秋初江上别旌旗，故国无家泪欲垂。","千里未知投足处，前程便是听猿时。","误攻文字身空老，却返渔樵计已迟。","羽翼雕零飞不得，丹霄无路接差池。"],"title":"留别吉州太守宗人迈"}
