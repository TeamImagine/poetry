{"author":"胡宏","id":19338,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄仄平仄，平仄仄平平仄平。","平仄平平仄平仄，仄平平仄仄平平。"],"paragraphs":["灵源一派似河倾，隠映长天万古情。","林影淡摇秋月冷，涧翻先凝玉壶清。","旧栽沿岸柳阴合，新种数株梅子成。","谁引人来问消息，只缘山外有流声。"],"title":"和韩叔夏碧泉"}
