{"author":"仇远","id":164144,"strains":["平平仄仄仄平平，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["期修玩事在杭州，月夕那知常滞留。","纵有侯芭常载酒，惜无李白共登楼。","蛩催织妇贫非懒，云掩霜娥老似羞。","应笑山翁痴守待，满身风露冷貂裘。"],"title":"中秋待月不见  其一"}
