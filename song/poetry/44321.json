{"author":"范成大","id":44321,"strains":["平平仄平○仄仄，仄○仄仄○平仄。","平平仄平○仄仄，仄仄平平平仄仄。","平平仄○仄○平，仄○平仄平平平。","平平仄仄○仄仄，平仄仄平平仄仄。","仄平平平平仄平，平平仄仄平平平。","平平平平平仄仄，仄仄平平平仄仄。"],"paragraphs":["吴儿与君缘不薄，再骑竹马迎南郭。","吴儿与君缘复浅，坐席才温旗脚转。","东人赋重越吟悲，趣了兹段随朝鸡。","胸奇百炼当活国，君岂独私吴与越。","鹤鸣樟桥猿夜啼，匈奴未灭家何为。","功成他年归结屋，好在山花休斩竹。"],"title":"吴歈一首送丘宗卿自平江移会稽"}
