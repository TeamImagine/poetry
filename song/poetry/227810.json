{"author":"释德洪","id":227810,"strains":["平平平仄平，平仄平平仄。","平平平仄○，○仄仄仄仄。","仄平平平平，仄仄仄平仄。","平平平仄仄，仄仄仄仄仄。","平平平仄仄，平仄仄仄仄。","○平仄仄仄，○仄仄仄仄。","平○仄平仄，平仄平仄仄。","仄仄仄○平，平仄平仄仄。","平平仄仄仄，平仄仄平仄。","仄仄仄仄平，○仄仄仄仄。","仄平仄平平，仄平仄仄仄。"],"paragraphs":["湖山烟翠层，千叶青莲拆。","公家莲菂间，如眼不自觌。","一登功名途，富贵两追迫。","开轩延爽气，拄笏望秀色。","锺山盘万丈，云破见尾脊。","殷勤度邑屋，分此一寸碧。","升空带青小，撑汉螺髻出。","我亦个中人，登览增眼力。","知公寓逸想，喧不碍岑寂。","给札令赋诗，相顾愕坐客。","愧无暮云词，涴公雪色壁。"],"title":"提举范公开轩面锺山名曰寸碧索诗"}
