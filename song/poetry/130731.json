{"author":"释大观","id":130731,"strains":["平仄平平仄平仄，○平仄仄平仄仄。","仄平仄仄仄仄仄，仄平平仄○仄平。","仄平平仄○仄平，仄仄○仄仄仄仄。","仄仄○仄仄平仄，平仄仄仄平平平。","平平平仄仄仄仄，仄平仄仄仄○○。","仄仄仄平平仄仄，仄平平仄仄仄平。","仄平平平仄○平，仄平平仄仄仄仄。","平仄仄平平仄仄，仄仄平平仄仄○。","平平平仄○○平，平平仄仄仄平仄。","平平平平仄平○，平仄仄仄平仄平。","平仄仄○仄○仄，仄平仄仄平○平。","仄平仄仄仄平仄，平平平平平仄仄。","仄平平仄平平平，仄仄仄仄仄平仄。","仄仄平○平仄仄，平仄仄仄平仄平。","仄平平仄仄平仄，仄平平平仄平仄。","○平仄仄○仄仄，仄平○仄○仄仄。","仄仄平平仄仄○，平仄平仄仄仄仄。","仄仄平平仄仄平，仄平仄仄仄仄○。","仄平仄平平○仄，仄仄平平仄仄平。","○○平仄平仄仄，平仄仄仄平仄仄。","仄仄仄平仄○仄，仄仄仄平平仄平。","仄平仄○仄仄仄，○仄仄仄仄仄平。","仄仄平仄仄仄平，仄仄仄平平仄仄。","仄仄仄平仄仄平，仄仄仄平仄平○。","仄平仄平仄平○，仄仄仄仄平平平。"],"paragraphs":["稽首毗卢法身主，三身一体圆满觉。","曼殊室利大智海，普贤清浄行愿门。","大慈悲父观世音，信住行向地等妙。","五十三位善知识，权实拥护天龙神。","慈威加被俨在上，鉴兹赞祝日行空。","癸酉仲秋之八日，定光金地产异人。","自威音前秉正因，向灵山上受记莂。","优钵孕奇时一现，昴宿腾精瑞两间。","千灵嘉会当其时，君臣道合若符节。","升平规模愈持重，呼吸变故常镇浮。","身徇国难入重险，手扶日毂升中天。","远夷缩缩惮威略，生民熙熙安衽席。","嗣皇矜式尊为师，万汇仰戴恃为命。","佛法流行明盛世，持世护法端有凭。","二千年后视今日，二千年前等无异。","如来慧命期永续，众生正信当不断。","整顿乾坤大力量，安乐黎庶大福德。","我此伽蓝鄮岭东，释尊舍利所镇临。","即兹吉祥殊胜地，衮绣光仪立寿祠。","穰穰缁侣方俨集，钟鼓梵呗何所祝。","万象舌头悉称寿，宝塔显为舒瑞光。","昔阿育王造佛塔，其数满八万四千。","一塔该八万四千，八万四千同一塔。","八万四千妙吉祥，八万四千妙殊胜。","愿均吉祥与殊胜，散作寿域无边春。"],"title":"寿平章秋壑师相"}
