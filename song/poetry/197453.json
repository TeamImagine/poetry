{"author":"苏辙","id":197453,"strains":["仄○仄仄平平仄，仄平仄仄平平仄。","平○平仄○平平，仄仄平平平仄仄。","仄平仄平平仄仄，仄○平仄○○仄。","平仄平平仄仄平，仄平平仄平平仄。","仄平平仄仄平平，仄仄仄平○仄仄。","○平仄仄仄平仄，平仄平平仄平仄。","平平平仄仄平平，仄仄○平仄平○。","平仄平平仄仄平，○平仄仄平平仄。","○仄○平平仄平，平平○仄平○仄。","平平平仄仄平平，仄仄平○仄平仄。"],"paragraphs":["我行未厌山东远，昔游历下今梁宛。","官如鸡肋浪奔驰，政似牛毛常黾勉。","幸公四年持使节，按行千里长相见。","鹰掣秋田伏兔惊，骥驰平野疲牛倦。","似怜多病与时违，未怪两州从事懒。","除书夺去一何速，归袖翩然不容挽。","黄河东注竭昆仑，钜野横流入州县。","民事萧条委浊流，扁舟出入随奔电。","回首应怀微禹忧，归朝且喜宁亲便。","公知齐楚即为鱼，劝筑宣防不宜缓。"],"title":"送转运判官李公恕还朝"}
