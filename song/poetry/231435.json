{"author":"侯彭老","id":231435,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["扶出离明一洗光，懔然忠义合穹苍。","天教世祖中兴汉，人服汾阳再造唐。","道大耕莘同至乐，功成钓渭踵遗芳。","身为天下安危寄，未许清闲事退藏。"],"title":"建炎丞相成国吕忠穆公退老堂  其二"}
