{"author":"白居易","id":16262,"strains":["仄平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["柳湖松岛莲花寺，晚动归桡出道场。","卢橘子低山雨重，棕榈叶战水风凉。","烟波澹荡摇空碧，楼殿参差倚夕阳。","到岸请君回首望，蓬莱宫在海中央。"],"title":"西湖晚归回望孤山寺赠诸客"}
