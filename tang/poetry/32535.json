{"author":"吴融","id":32535,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["雨余秋色拂孤城，远目凝时万象清。","叠翠北来千嶂尽，漫流东去一江平。","从军固有荆州乐，怀古能无岘首情。","欲下阑干一回首，乌归帆没戍烟明。"],"title":"登汉州城楼"}
