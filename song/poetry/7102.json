{"author":"王之道","id":7102,"strains":["平平仄平平，平仄仄平仄。","仄平仄平仄，仄仄平仄仄。","仄平仄平平，○○仄平仄。","平平仄平仄，○仄仄仄仄。","平平仄仄仄，仄仄仄仄○。","平平仄○仄，仄仄仄仄仄。","平○仄平○，平平仄平仄。","仄平○仄仄，仄仄仄○○。","平仄仄仄平，平平仄平仄。","平平仄平仄，仄仄仄仄仄。","平平仄仄仄，仄仄仄仄仄。","仄○平仄仄，仄仄仄平仄。"],"paragraphs":["朝来转西风，天巧借吾便。","解维溢江口，去若弦上箭。","水光漾朝曦，过浪掣惊电。","周旋谢神贶，冠坐敢不变。","斯须走四驿，俛仰蓦二县。","谁知久留滞，一旦乃适愿。","吾闻信由中，溪毛可羞荐。","咄哉和氏璞，底事待三献。","亨否自有时，时亨百无谴。","雷声在渊默，若讷故大辨。","千岩与万壑，左右供几砚。","落帆风亦止，璧月熨江练。"],"title":"九江解舟顺风追和张文潜"}
