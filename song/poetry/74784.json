{"author":"赵蕃","id":74784,"strains":["平仄平平仄，平平仄仄平。","平平○仄仄，平仄仄平平。","仄仄平○仄，平平仄仄平。","平平○仄仄，○○仄平平。","平仄平平仄，仄平平仄平。","仄○平仄仄，仄仄仄平平。","仄仄平平仄，○○仄仄平。","仄平仄仄仄，仄仄仄平平。","平仄平平仄，平平仄○平。","平平仄平仄，仄仄仄平○。","仄仄平平仄，平平仄仄平。","平平仄平仄，仄仄仄平○。","仄仄平平仄，平平仄仄平。","○○仄平仄，平仄仄○平。"],"paragraphs":["前岁公开府，邻疆我适移。","山坳深遣戍，斋阁远投诗。","去国哀王粲，逢人说项斯。","春秋其我罪，观过可仁知。","流转今初定，保持端自谁。","笔难穷记牍，礼欲簉宾墀。","累日方求棹，传闻遽解龟。","只云那有是，及此信无疑。","春事峥嵘际，农工劝相时。","吾曹一身计，父母百年思。","雁渚新浮绿，杨堤亦袅丝。","兹时系船地，异日寄书期。","学道安时顺，余寒近酒宜。","临分意无尽，公尔岂其私。"],"title":"送蓝吉州"}
