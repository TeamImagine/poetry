{"author":"方回","id":149342,"strains":["仄平仄平平仄平，平平平平平仄平。","平平仄平仄平平，仄平仄平平平○。","平平平仄○○平，○平仄平平○平。","仄仄仄平仄仄平。","仄平平平仄仄仄平平，平平○仄平仄平仄平。","平○仄平仄平平平平平仄○平，○仄平平仄平平。"],"paragraphs":["古琴口歌兮手弦，今琴何为兮不然。","今人作诗动千篇，不弦不歌兮无传。","关雎麟趾留遗编，离骚以来诸吟仙。","我每见之月在渊。","请君携琴诣我古梅前，君弦其后兮我歌以先。","君如夜寒不来旃昌黎之十操兮，将独歌之泪潺湲。"],"title":"赠吴琴士会龙"}
