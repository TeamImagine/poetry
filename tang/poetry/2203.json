{"author":"李嘉祐","id":2203,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平平仄平。","仄仄平平仄平仄，仄平平仄仄平平。"],"paragraphs":["万畦新稻傍山村，数里深松到寺门。","幸有香茶留穉子，不堪秋草送王孙。","烟尘怨别唯愁隔，井邑萧条谁忍论。","莫怪临歧独垂泪，魏舒偏念外家恩。"],"title":"秋晓招隐寺东峰茶宴送内弟阎伯均归江州"}
