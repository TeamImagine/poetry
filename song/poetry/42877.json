{"author":"范成大","id":42877,"strains":["平平仄平仄，仄平仄平平。","平平仄仄仄，仄仄○仄仄。","平平仄平平，仄仄仄仄平。","平平仄平仄，仄仄仄仄平。","仄○平仄仄，仄仄仄仄平。","平仄仄平平，平仄仄平平。","仄平仄平仄，平仄○仄平。","○仄仄仄仄，仄平仄平平。","仄仄仄○仄，平仄仄仄○。","仄仄仄仄平，仄平仄平平。","仄仄仄○仄，平仄平平平。","平平仄平仄，仄仄平平平。","平仄仄平仄，○平仄平平。","平仄仄仄仄，平○仄○平。","仄平仄仄仄，平仄平仄平。"],"paragraphs":["登坛策刘项，卧庐料曹孙。","探怀取事业，一一如印圈。","英豪盖天资，八极入控抟。","由来事成毁，只系手覆翻。","玉虹朝贯日，剑气夜烛天。","虽欲避功名，何处蛰龙鸾。","我生后千载，愚暗难具言。","长大但食粟，闵凶不能文。","麦豆已难辨，楣棁固不分。","抱瓮灌圃畦，截竿避城门。","智略类如此，何以超篱籓。","龟刳始神䇲，木断方犠尊。","朝市有机阱，冠裳或钳髠。","兹事定不暗，吾其老泥蟠。","敢云善用短，聊复强自宽。"],"title":"读史"}
