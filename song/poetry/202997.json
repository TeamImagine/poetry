{"author":"释道潜","id":202997,"strains":["平平仄仄仄，仄仄仄平仄。","平平平仄仄，平平仄平仄。","○平仄○仄，仄仄仄仄仄。","○平平仄平，仄仄仄平仄。","平平仄仄仄，○仄仄平仄。","○平平平平，仄仄平仄仄。","○平仄平仄，仄仄平平仄。","平平仄仄仄，平仄仄平仄。","平平仄仄平，仄仄平仄仄。","平仄仄仄平，平平平仄仄。","仄平○仄仄，仄仄○仄仄。","仄仄平平平，平平仄平仄。"],"paragraphs":["交游尽四海，厚我乃无几。","刘侯躯七尺，堂堂信英伟。","中刚冷如铁，万事肯料理。","相逢倾盖余，眷眷极终始。","东南久彻警，将领用儒士。","三年湖山游，屡得陪屐齿。","长谣傲云壑，草木俱披靡。","词锋锉万象，搜索泣山鬼。","珠玑溢锦囊，所得真富矣。","轩冕本傥来，功名徒尔耳。","一廛闻已卜，视此犹脱屣。","岁晚匡庐山，高栖踵前轨。"],"title":"送景文"}
