{"author":"韩淲","id":87585,"strains":["仄平仄仄平平仄，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["竹深留客南山下，只许幽闲话晚凉。","酒尽更须拼酩酊，诗来犹可共徜徉。","无端薄俗从它转，有底浮华不自忙。","意气如君天地在，床头书大且韬藏。"],"title":"过傅骥院竹间"}
