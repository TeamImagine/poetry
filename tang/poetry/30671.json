{"author":"罗隐","id":30671,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平平仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["萧萧羸马正尘埃，又送輶轩向吹台。","别酒莫辞今夜醉，故人知是几时回。","泉经华岳犹应冻，花到梁园始合开。","为谢东门抱关吏，不堪惆怅满离杯。"],"title":"早春送张坤归大梁"}
