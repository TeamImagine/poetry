{"author":"林希逸","id":119715,"strains":["仄仄平平仄仄平，平平仄仄仄平平。","平平仄仄平仄仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["老守田畴正学耕，寻思一粒也难成。","晴干久叹头未下，雨过还忧耳渐生。","斗米三钱何日见，五风十雨望时平。","村居饱饭犹难必，更敢痴迷望糁羹。"],"title":"前日苦旱禾恐立槁今雨太多已获者生芽未获者欲烂因叹耕者之苦辄赋一首"}
