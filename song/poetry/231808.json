{"author":"徐俯","id":231808,"strains":["仄平仄仄仄平平，仄仄平平仄仄平。","仄仄平平仄仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["雪中出去雪边行，屋下吹来屋上平。","积得重重那许重，飞来片片又何轻。","檐间日暖重为雨，林下风吹再落晴。","表里江山应更好，溪山已复不胜清。"],"title":"戊午山间对雪"}
