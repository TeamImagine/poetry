{"author":"王安中","id":233755,"strains":["仄仄平○平，仄仄平仄仄。","仄平仄仄平，○仄平平仄。","平仄仄○仄，仄仄平仄仄。","平平仄仄平，仄仄仄平仄。","仄平仄仄平，仄仄仄平仄。","平平仄平仄，仄仄仄平仄。","平平仄仄仄，平仄仄平仄。","仄平平仄仄，仄仄平平仄。","○平仄仄平，仄平平仄仄。"],"paragraphs":["葛制侵中冬，奈此河汉沍。","障门恃织蒲，更值飞廉怒。","舂撞不遗力，既发宁却顾。","阴机足自由，盛气尚谁怖。","老心百念灰，一睡美无度。","投床逼窗纸，罅穴响交互。","飘霙半夜入，方梦踏云路。","帝居环玉阙，恍惚非常遇。","回天力故微，讼风词已具。"],"title":"次韵李达之十月十九日风一首"}
