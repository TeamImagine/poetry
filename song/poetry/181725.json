{"author":"郑獬","id":181725,"strains":["平平平○仄仄仄，平仄仄仄平仄平。","○平仄仄仄平仄，仄仄仄仄平○平。","仄平平仄仄平仄，仄平仄仄仄○平。","仄平仄仄仄平仄，平平仄平平仄○。","平平平平仄平仄，仄平平仄○平平。","平平仄仄平仄仄，仄仄仄仄平平平。","仄仄平仄平仄○，仄平仄仄平平平。","平平仄仄仄仄仄，仄仄仄仄平○平。"],"paragraphs":["陈人尝传李太傅，云作太守来此州。","顷遭暴水拉堤出，设施画略排横流。","大偷尝欲穴堤腹，掩之即日断其头。","至于小猾幸民祸，钩罗姓名皆不留。","陈人恬恬但眠食，恃公牢固如山丘。","今兹水暴潴外郭，眼见盗贼何由仇。","况我方在艰厄中，窜奔日惧蛟龙求。","乌乎不见李太傅，使我涕泪成沈忧。"],"title":"上李太傅"}
