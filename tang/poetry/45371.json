{"author":"刘升","id":45371,"strains":["平平○平仄，仄仄仄平平。","平仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","平平平仄仄，仄仄仄平平。","仄平平○仄，平仄仄平平。"],"paragraphs":["图书应明主，策府宴嘉宾。","台曜临东壁，乾光自北辰。","网罗穷象系，述作究天人。","圣酒千锺洽，仙厨百味陈。","成山徒可仰，涉海讵知津。","幸逢文教盛，还睹颂声新。"],"title":"奉和圣制送张说上集贤学士赐宴"}
