{"author":"施枢","id":131779,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","仄仄仄仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["宦游来此亦随缘，过了新冬又馈年。","今夕桃符犹自写，明朝柏酒让谁先。","但令世道皆平地，此外身名任老天。","春与诗家如有意，早传清梦谢池边。"],"title":"端平除夕"}
