{"author":"卫宗武","id":133801,"strains":["仄平平仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄仄平仄，平仄平平仄仄平。","平仄平平平仄仄，平平平仄仄平平。"],"paragraphs":["殿春名谱压群葩，汲水金铜满贮花。","无地栽培娱老境，有风吹送到儿家。","娇容粉薄雨含沐，丰脸杯醺日绚华。","花卒还荣人莫少，芳辰来往岁无涯。"],"title":"巨室遗牡丹有作  其二"}
