{"author":"贯休","id":41187,"strains":["平平平仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["如愚何止直如弦，只合深藏碧嶂前。","但见山中常有雪，不知世上是何年。","野人爱向庵前笑，赤玃频来袖畔眠。","只有逍遥好知己，何须更问洞中天。"],"title":"山居诗二十四首 二十三"}
