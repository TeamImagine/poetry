{"author":"王九龄","id":19261,"strains":["仄平仄○平仄仄，仄○平仄平仄仄。","仄平仄平仄平平，平仄平平○仄仄。","平○仄仄平平仄，仄仄○○仄平仄。","仄平仄平平仄平，仄仄平平平仄仄。","平平仄仄仄平仄，○仄平平仄平仄。","仄平仄仄仄平平，仄仄平○仄平仄。","仄平仄仄平仄仄，平仄平平仄平仄。","平平平平仄○○，仄仄○○仄仄仄。","平平仄仄平仄仄，仄平平仄仄○仄。","平平平仄仄平平，仄仄平平仄○仄。"],"paragraphs":["至音不传徒按谱，不传之妙心自许。","手挥五弦目飞鸿，千载流风如接武。","鹑衣百结甘蓝缕，鬓雪浸浸用心苦。","我知若人之用心，指下堪为儿女语。","神怡志定一齐鼓，和气冲融塞天宇。","忽然作意变轩昂，亦不哀吟动凄楚。","醉翁已作黄鹤举，君独何为在尘土。","琅然清图请更弹，使我三叹首屡俯。","人生识意天所予，性情之适适其所。","高山流水有知音，莫道吾人不如古。"],"title":"听鼓琴"}
