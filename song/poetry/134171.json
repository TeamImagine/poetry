{"author":"释文珦","id":134171,"strains":["平平平平平，平平仄平仄。","仄平仄○平，仄仄仄○仄。","仄仄仄仄平，○仄仄平仄。","仄平仄平平，平平平仄仄。","平仄仄平仄，仄仄仄平仄。","仄平平○平，平仄仄平仄。","平平仄平平，仄仄仄平仄。","平仄仄平平，仄平仄仄仄。","仄平○平仄，平平○平仄。","仄仄平仄平，仄仄○平仄。"],"paragraphs":["筼翁非时流，温然古君子。","我虽异教人，臭味略相似。","四月不见翁，相望隔烟水。","石坛忽来前，言翁乖摄理。","真体本无病，请说病原委。","乃知为苍生，常欲致平治。","神明所扶持，厥疾自衰已。","秋日定拏舟，贺翁勿药喜。","既为苍生病，须为苍生起。","比寿于广成，与宋相终始。"],"title":"问李筼房疾"}
