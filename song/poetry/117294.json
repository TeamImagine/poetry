{"author":"释元肇","id":117294,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["橘洲骨冷不容呼，正始遗音扫地无。","一代风流今北磵，十年妙语得西湖。","人皆去献辽东豕，我亦来观屋上乌。","春尽闭门无恙不，杨花飞作雪模糊。"],"title":"见北磵"}
