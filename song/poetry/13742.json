{"author":"宋祁","id":13742,"strains":["仄平仄仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["误怀手版应弓招，汩汩尘容葆鬓凋。","潘拙本无乡曲誉，嵇驽偏恃母兄骄。","雨畦菘叶晨羞薄，风灶茶烟午睡销。","纵到北山堪自笑，春萝秋桂久寥寥。"],"title":"自咏  其三"}
