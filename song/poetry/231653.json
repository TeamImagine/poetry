{"author":"谢薖","id":231653,"strains":["平平仄仄仄平平，平仄平平仄仄平。","仄仄仄平平仄仄，仄仄平仄仄平平。","仄平平仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["佳园昨夜变春容，清晓惊开玉一丛。","素质定欺云液白，浅籹羞退鹤翎红。","似闻金谷初无种，欲画鹅溪恐未工。","底事余花避三舍，孤高元有史君风。"],"title":"玉茗花二首  其一"}
