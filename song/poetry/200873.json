{"author":"范祖禹","id":200873,"strains":["仄平平仄平平仄，仄仄平平平仄平。","平仄平平平仄仄，平平仄仄平平平。","平平平仄平平仄，平仄平平仄仄仄。","平仄仄平平仄仄，平平平仄仄平平。"],"paragraphs":["八公淮水留丹灶，四皓商山余紫芝。","嵩岭今成花炼术，周原空咏堇如饴。","容颜冰雪端能变，心肺尘埃信可治。","多病直疑生羽翼，更纡仙客上清词。"],"title":"和李方叔惠嵩山术煎松黄二首 术煎"}
