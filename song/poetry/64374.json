{"author":"罗愿","id":64374,"strains":["平仄仄仄仄，仄平平仄平。","○平仄○平，仄仄平○平。","仄○○仄仄，仄平平仄平。","仄平平仄平，○○仄仄平。","平仄仄平平，仄○平仄○。","仄平仄仄仄，仄仄仄仄平。","仄仄仄仄平，仄平平仄平。","○○仄平仄，○仄仄平平。"],"paragraphs":["任子众所许，一鸣居上头。","王高两县来，选拔皆其尤。","里行张可贵，月书苏屡优。","向来丁与虞，颇从别驾游。","嗟我爱群才，不间薪与槱。","既为得者喜，岂忘欲旁搜。","鼓箧五百家，要皆儒者流。","相期作邹鲁，过是我何求。"],"title":"鹿鸣燕礼成贻解元诸友并呈通判寺簿兄及众同官五首  其四"}
