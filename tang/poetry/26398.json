{"author":"温庭筠","id":26398,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["疾眼逢春四壁空，夜来山雪破东风。","未知王母千年熟，且共刘郎一笑同。","已落又开横晚翠，似无如有带朝红。","僧虔蜡炬高三尺，莫惜连宵照露丛。"],"title":"反生桃花发因题"}
