{"author":"袁说友","id":70473,"strains":["仄○仄平仄平仄，平平平仄平平仄。","平○仄仄仄仄平，仄仄平平仄平仄。","○平仄仄○仄仄，仄仄平平仄平仄。","平平仄仄平仄○，平○平○平仄仄。","平平仄仄仄仄仄，仄仄仄仄平平仄。","仄平平仄仄平平，仄仄○平平仄仄。","仄平平仄仄仄仄，平仄仄仄平○仄。","平平仄仄仄○仄，仄仄平平仄平仄。","平平仄仄平平仄，仄仄○平平仄仄。","○平○仄仄平仄，仄平仄仄○平仄。","平平平仄仄平平，仄仄平平平仄仄。","○平平平平仄仄，仄仄仄平平仄仄。","平平仄仄仄仄仄，○仄仄仄平仄仄。","仄平仄仄仄仄仄，仄仄○平○仄仄。","平平仄仄○○仄，仄仄仄平平仄仄。","平平仄仄仄平仄，○仄○○仄平仄。","仄平仄仄仄仄仄，平仄仄平平仄仄。","平平仄○平仄仄，平仄仄平平仄仄。","仄○平仄仄平仄，仄仄仄平平仄仄。","平仄仄仄平平平，仄仄仄平平仄仄。","仄平平平仄○仄，平仄仄仄平仄仄。","仄平平平仄平仄，仄仄平平○仄仄。","仄平仄仄○仄仄，仄仄○平平仄仄。","平平仄仄○仄平平仄仄平，平仄平平仄平仄。"],"paragraphs":["永和九年暮春日，兰亭修禊群贤集。","含毫欲下意已先，媚日暄风佐摇笔。","当时一笔三百字，但说斯文感今昔。","谁知已作尤物看，流传人间天上得。","天高地远閟不示，仅许一二翻摹勒。","忽然飞上白云俱，径入昭陵陪玉骨。","识真之士已绝少，真者一去嗟难觅。","纷纷好事眼空眩，只把残碑慕真迹。","萧郎袖去明真赝，定武传来差甲乙。","如丁如爪辨形似，不丰不露分肥瘠。","人亡无复见风流，漫费精神疲得失。","临川先生天下士，古貌古心成古癖。","搜奇日富老不厌，如渴欲饮饥欲食。","有时瞥眼道傍见，倒屣迎之如不及。","牙签轴已过三万，集古录多千卷帙。","平生着意右军处，并蓄兼收一何力。","赏音本在笔墨外，何必此优而彼劣。","清波万顷浑一点，明月一轮云半入。","是中元不碍真趣，气象典刑尤历历。","知我罪我春秋乎，政尔未容言语直。","我方随群厚其嗜，门户弗彊才仅立。","几年冥搜政无那，剩欲流涎分半席。","阅公善本三四五，不觉长歌书卷侧。","羲之死矣空费公家九万笺，安得斯人写金石。"],"title":"题王顺伯秘书所藏兰亭修禊帖"}
