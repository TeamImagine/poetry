{"author":"方干","id":30185,"strains":["仄仄仄平平仄仄，平平仄仄仄平平。","平平仄仄仄平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["圣代谏臣停谏舌，求归故里傲云霞。","溪头讲树缆渔艇，箧里朝衣输酒家。","但爱身闲辞禄俸，那嫌岁计在桑麻。","我来幸与诸生异，问答时容近绛纱。"],"title":"茅山赠洪拾遗"}
