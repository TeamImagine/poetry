{"author":"陈著","id":139195,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["敕香勤雪未如期，谁信沈冤在狱扉。","玉阙晓俞三覆奏，瑶妃夜剪六花飞。","从知刑罚分明处，最系天人感应机。","喜极吾家有宣静，眼中琼树转光辉。"],"title":"闻伯求弟鞫狱明允今日行刑而雪应祈喜而赋诗"}
