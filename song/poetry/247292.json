{"author":"吕本中","id":247292,"strains":["仄平仄平仄，平平仄平平。","○平仄仄平，仄仄平平平。","仄仄仄平仄，平仄○平平。","平仄仄仄仄，仄仄平仄平。","平平仄仄仄，仄仄平平平。","仄平仄平○，仄平平仄○。","仄平平仄仄，平仄平平平。","仄平仄仄○，平仄仄仄仄。","平○○仄仄，仄仄平○平。","平平仄仄仄，平平仄平平。"],"paragraphs":["附溪翳嘉木，濒溪引清流。","如何几亩田，委曲林泉幽。","乱石际高下，森列如戈矛。","青色染黛浅，映水疑欲浮。","危亭跨绝壁，广榭排荒丘。","我来雨初过，远山云半收。","百花开已尽，桑柘鸣晴鸠。","不知汝颍间，还有此景不。","踌躇思痛饮，沃洗胸中愁。","明朝傥未去，提壶再来游。"],"title":"连州游隅湖亭"}
