{"author":"洪刍","id":224596,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平仄平仄平平仄，平仄仄平平仄平。","平仄平平平仄仄，平平仄仄仄平平。"],"paragraphs":["触藩大笋闯猫头，窃屦真成从者廋。","山鹿恰看逢角解，箨龙端有剖胎忧。","因供蒲塞桑门馔，殊胜渭川千户侯。","翻恐痴儿痴黠半，为君浄尽破除休。"],"title":"翠岩道人莳猫头竹生大笋十余调护甚谨为予从者髠盗殆尽戏作长句解嘲"}
