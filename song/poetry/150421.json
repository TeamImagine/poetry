{"author":"牟𪩘","id":150421,"strains":["仄仄平平平仄平，仄平平仄仄平平。","仄平仄仄仄平仄，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["伯子尧夫豪杰人，四时佳致四时春。","静能观动一机活，会复乘元千古淳。","造物生生还化化，世情故故又新新。","不妨长向亭中醉，自觉冲融气味真。"],"title":"赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答  其四"}
