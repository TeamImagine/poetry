{"author":"林希逸","id":119517,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["下手高秋忽暮冬，霜晴水暖荷天公。","旧碑语妙谁能继，新筑工多事却同。","健笔早题需驷马，修梁朝举现双虹。","殷勤着意溪干友，应谶桥门况已通。"],"title":"丁卯重作化龙桥嘉平甲子修梁方举两虹忽现里人皆以为瑞辄赋一首"}
