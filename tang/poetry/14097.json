{"author":"元稹","id":14097,"strains":["平仄仄仄平，仄仄平仄仄。","平○○平仄，仄仄平仄仄。","仄平平平仄，仄仄平仄仄。","平仄平平仄，仄仄平仄仄。","仄仄平仄○，仄仄平仄仄。","平平仄仄仄，平仄平平仄。","？平平仄仄，平平平仄仄。","仄平平仄仄，平仄仄平仄。","仄平平○○，仄仄仄平仄。","仄平平仄仄，平仄平仄仄。","平仄平仄○，平仄平仄仄。","仄仄平平平，平平仄仄仄。","平平仄平仄，平仄平仄仄。","平平仄仄仄，仄仄平平仄。","平仄仄平平，仄平仄仄仄。","仄平仄平仄，仄仄平仄仄。","仄平○仄仄，平仄平仄○。","平平仄平○，仄仄仄平仄。","仄平仄平平，？平仄平仄。","平平仄平仄，仄仄平仄仄。","仄平平仄仄，仄仄平平仄。","平仄仄○平，平○平仄仄。","仄仄仄仄○，平平平平仄。","平平仄平仄，仄平平仄仄。"],"paragraphs":["冰置白玉壶，始见清皎洁。","珠穿殷红缕，始见明洞彻。","镆铘无人淬，两刃幽壤铁。","秦镜无人拭，一片埋雾月。","骥跼环堵中，骨附筋入节。","虬蟠尺泽内，鱼贯蛙同穴。","艅艎无巨海，浮浮矜瀎潏。","栋梁无广厦，颠倒卧霜雪。","大鹏无长空，举翮受羁绁。","豫樟无厚地，危柢真卼臲。","圭璧无卞和，甘与顽石列。","舜禹无陶尧，名随腐草灭。","神功伏神物，神物神乃别。","神人不世出，所以神功绝。","神物岂徒然，用之乃施设。","禹功九州理，舜德天下悦。","璧充传国玺，圭用祈太折。","千寻豫樟干，九万大鹏歇。","栋梁庇生民，艅艎济来哲。","虬腾旱天雨，骥骋流电掣。","镜悬奸胆露，剑拂妖蛇裂。","珠玉照乘光，冰莹环坐热。","此物比在泥，斯言为谁发。","于今尽凡耳，不为君不说。"],"title":"谕宝二首 二"}
