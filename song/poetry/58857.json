{"author":"陈造","id":58857,"strains":["平平仄仄平，平仄仄○仄。","仄仄仄仄平，平仄仄仄仄。","平仄仄仄仄，仄仄平平仄。","平平仄平仄，平仄仄平仄。","平平平平平，仄○仄仄仄。","平平仄平仄，平仄仄平仄。","仄平平平平，仄平平平仄。","○平仄平仄，平仄仄平仄。","仄平仄平○，仄仄平仄仄。","平平平平平，仄仄仄仄仄。","平平平仄仄，平平仄平仄。","平平仄平仄，仄仄平平仄。","仄仄仄仄平，平仄仄仄仄。"],"paragraphs":["流光肯贷人，春事遽如许。","眼不到蜚鸿，身每念缚虎。","他日载酒约，坐受阴寒阻。","非君韵超俗，畴肯顾羁旅。","今朝鶑花前，有兴浩莫御。","兹楼可图画，山立瞰江浒。","壮侔彭城苏，气吞浔阳庾。","乘凌脱埃{土盍}，盘躄上烟雨。","向来状雄观，尚欠魁杰语。","江山君周旋，得句忍不吐。","诗成人未醉，邻鸡唤亭午。","新音略韶濩，至乐非箫鼓。","却话庾与苏，今古一仰俯。"],"title":"小饮俯江楼分韵得俯字"}
