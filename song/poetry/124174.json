{"author":"邵雍","id":124174,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["诸公见约往嵩前，重走新诗各一篇。","摆落尘埃非敢后，访寻云水柰输先。","三阳宫近丛幽石，万岁峰高羃紫烟。","多少胜游俱未到，愿陪仙躅共攀缘。"],"title":"依韵谢登封刘李裴三君见约游山"}
