{"author":"韩琦","id":101060,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["待月中秋一肆筵，雨轻云晦似无缘。","何须寒影摇杯面，且命高歌醉目前。","莫向此宵空怅望，定应明夜亦婵娟。","凭栏可奈时人意，不爱清光只重圆。"],"title":"中秋遇雨"}
