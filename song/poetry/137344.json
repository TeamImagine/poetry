{"author":"潘玙","id":137344,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["白玉楼成阅几春，今瞻祠貌俨如生。","一麾出守唐朝旧，八字封王宋爵荣。","花发梨山存故迹，水流柘浦响清声。","传闻有祷须形梦，能使人知桂籍名。"],"title":"梨山李王祠"}
