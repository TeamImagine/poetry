{"author":"黄庚","id":160589,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["满载琴书事宦游，皇皇使节重咨诹。","蒲帆风饱三千里，绣斧霜寒十六州。","荆渚行观新德政，越人共忆旧风流。","市桥衰柳难攀折，只拗梅花送去舟。"],"title":"送张按察移节江陵"}
