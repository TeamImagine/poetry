{"author":"李廌","id":218723,"strains":["仄○仄平平，平平平仄平。","平平仄仄仄，仄平仄平平。","平平仄平仄，○平○仄平。","仄仄平仄仄，仄○仄仄平。","平平仄仄仄，仄仄平平平。","平仄仄平仄，平平仄○平。","仄仄平仄仄，仄仄平仄平。","○○平平仄，仄仄仄平平。","仄仄仄平仄，平平仄平平。","平○仄仄仄，仄仄平平平。","仄平仄○○，平平○仄平。","仄平仄○仄，平仄仄平平。"],"paragraphs":["昔从郡丞游，余寒春未回。","玄云蔽冷日，朔风卷黄霾。","枯榛拥残雪，疏篱横野梅。","季夏方溽暑，后乘复与偕。","青秧舞白水，赤日飞红埃。","牛马暍俱喘，蜩螗嘒相哀。","值此寒暑变，感予羁旅怀。","行行江湖去，举櫂向天台。","老妇脍鲂鲤，丁男涤尊罍。","霜橙荐紫蟹，水藕浮琼醅。","念公复行县，秋光当独来。","予时定相望，持酒上高台。"],"title":"邓城道中怀旧时德麟相拉至江北三县"}
