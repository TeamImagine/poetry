{"author":"程俱","id":235672,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，平仄平平仄仄平。"],"paragraphs":["漉酒空峨五柳巾，一觞相属念情亲。","玉川奴婢今犹昔，锦里田园老更贫。","冰洞清泉谁共酌，风篁幽径好寻春。","开年晴暖须归去，还向江湖觅故人。"],"title":"别后有怀子我追用巾字韵作寄"}
