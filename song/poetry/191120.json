{"author":"韦骧","id":191120,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["薄薄初阳晓雾披，庭萱再见似相知。","月临仲夏才三日，风折今年第一枝。","花翦兼金黄灼烁，干瑳圆玉碧参差。","韶华来岁应如旧，知在何州记此时。"],"title":"五月三日见萱草一枝"}
