{"author":"孔武仲","id":200664,"strains":["平平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["当年场屋未分袍，文阵今将逸对劳。","紫案飘香还序拜，画堂横幕看挥毫。","心游造化群嚣静，笔吐虹霓万丈高。","长育人材今久矣，行看中选尽英豪。"],"title":"试院书事呈子骏明叔三篇  其二"}
