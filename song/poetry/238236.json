{"author":"王庭珪","id":238236,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["幕府官清比县僚，升沈何啻九牛毛。","蓬蒿仲蔚今多病，湖海元龙气尚豪。","丽句早知何水部，旧交谁记柳仪曹。","相如属思宁迟久，不欲诙俳恐类皋。"],"title":"次韵张子家新除浙西抚干见寄"}
