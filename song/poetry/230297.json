{"author":"许景衡","id":230297,"strains":["仄仄平平平仄平，平平平仄仄平平。","仄平仄仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["饱听长芦江水声，归看苕霅更分明。","故人应叹遽如许，慈母翻愁太瘦生。","邂逅舣舟同一笑，登临怀古亦多情。","髯张好句新拈得，恰好而今送子行。"],"title":"赠仁上人"}
