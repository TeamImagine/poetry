{"author":"戴表元","id":161042,"strains":["平仄平平平仄平，平平仄仄平平平。","平平仄仄仄○仄，仄仄仄仄平平平。","平平○仄平平仄，平仄平平平仄仄。","仄平平仄仄平平，○仄平平仄平仄。","平平平仄平平平，仄仄仄平平仄平。","平平仄仄仄平仄，平仄仄平平仄平。","平平仄平平仄仄，○平仄平平仄仄。","○○仄平仄仄仄，仄仄平平仄平仄。"],"paragraphs":["山上风花山下飞，花飞欲尽山翁归。","归来亦自忘行迹，但觉满地红依依。","余花更惜随春去，溪上游人山下路。","恋家渔父断来踪，难老刘郎记前度。","花开花落春风前，我昔与翁同少年。","祇今鹤去但华表，何处鸟啼悲杜鹃。","游人自游春自暮，从翁问花花不语。","且当向花日日醉，醉倒花前学花舞。"],"title":"飞花行赠马衢州"}
