{"author":"陆游","id":42327,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["小槽春夜压春醪，天与龟堂慰作劳。","喜似系囚闻纵释，快如苛痒得爬搔。","未陈尊杓心先醉，傍睨江山气已豪。","久厌膻荤愁下箸，眼明湖上得双螯。"],"title":"酒熟书喜"}
