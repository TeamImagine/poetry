{"author":"文同","id":168943,"strains":["平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["才承宠诏联公鼎，便谒除书别帝阍。","万口一词歌盛德，四年三度福遐藩。","已为魁垒无双士，更入摩诃不二门。","应笑临邛病痟客，最先参见在江原。"],"title":"寄成都赵资政"}
