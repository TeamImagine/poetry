{"author":"楼钥","id":66362,"strains":["平仄仄平仄，仄平仄平平。","平仄平平平，仄仄平平平。","平平仄平○，？平仄平平。","平平平仄仄，仄仄仄平平。","○○仄平仄，仄平仄平平。","平平平平仄，仄仄仄仄仄。","平平仄仄仄，平○平平平。","平仄平平○，平仄仄平平。","平仄仄平平，仄仄平○○。","仄仄仄仄平，仄仄○平平。"],"paragraphs":["春日足风雨，不知艳阳天。","桃李俱成尘，懒上西湖船。","春余忽微和，酴醿发清妍。","池塘芳草梦，况复向阿连。","中庭月方午，密林澹清烟。","蒙蒙青罗帔，粲粲白玉钿。","幽欢久不讲，群从俱讙然。","银烛烦高烧，妃子浴温泉。","花以酒为名，我以杯相传。","烂醉不复辞，此会期年年。"],"title":"伯中弟生朝赋酴醿"}
