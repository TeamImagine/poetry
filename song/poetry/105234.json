{"author":"杜范","id":105234,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["一尊浊酒送君行，惨淡江云似我情。","已是园林堆落叶，更添风雨扫残英。","直存吾道曾何病，公在人心为不平。","我久念归归未得，羡君趱得去帆轻。"],"title":"又送汤国正五十六字"}
