{"author":"赵蕃","id":73700,"strains":["平平○平仄，平平仄仄平。","仄仄仄○仄，仄仄平仄平。","？平仄仄平，仄仄仄仄平。","仄仄仄仄○，仄平仄平平。","仄平平平平，仄仄平仄平。","仄仄仄平仄，仄○平○平。","仄仄仄平○，平仄平○平。","仄平仄平平，仄仄仄仄平。","仄仄○平平，仄平平平平。"],"paragraphs":["东都重风节，先生实启之。","有士盖如此，不拯家国危。","迺知大厦倾，未易一木支。","我读党锢传，涕流每交颐。","往来桐江船，必拜严子祠。","俯诵宛陵句，仰观文正碑。","禹稷与颜回，千载同其师。","数公固天人，可望不可追。","但愿如玄英，隠居名能诗。"],"title":"拜严方范祠"}
