{"author":"程介","id":7986,"strains":["平平平仄仄平仄，平仄平平平仄仄。","仄○仄平仄平平，平仄平平平仄仄。","仄仄○○仄平○，仄仄平平平仄平。","仄○仄仄○平平，仄仄仄平平仄○。","平平仄仄平平仄，仄仄平平仄○仄。","平平仄仄仄平平，仄仄平平仄平仄。"],"paragraphs":["先生溪上种修竹，呼吸溪光餐竹绿。","自应不同此君医，冰雪之胸元不俗。","我欲相从竹溪中，已办青蓑黄篾篷。","卧听肃肃摇清风，一洗满怀尘土空。","祇愁一夕风雷起，变化飞龙葛陂水。","凌云去去固无心，莫忘溪头舞烟雨。"],"title":"竹溪为旌城汪伯溱赋"}
