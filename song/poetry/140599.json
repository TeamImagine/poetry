{"author":"姚勉","id":140599,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["孤山古柏郁苍苍，中有高人住此堂。","峻入太空摩日月，清蟠劲气挟风霜。","叶餐晓露通仙药，子𦶟宵烟谒帝香。","已结岁寒方外友，愿分一半白云乡。"],"title":"赠陈柏堂道士"}
