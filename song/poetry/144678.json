{"author":"陈杰","id":144678,"strains":["仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平仄仄仄平仄，平仄平平仄仄仄。","平仄仄平平仄仄，仄平平仄仄平平。"],"paragraphs":["万人如海长安市，歌酒相逢底处楼。","容有门间曾半面，可堪尘际重回头。","我非卖药伯休那，君岂呼卢彦道不。","归过旧题梅柳处，寄声为谢少年游。"],"title":"京口闲行逢李编校谓尝共蒱戏于长安酒家殊惘然也"}
