{"author":"汪藻","id":236662,"strains":["仄平仄平○，仄仄平仄仄。","○平仄平仄，仄仄平仄仄。","平平仄仄平，仄仄平仄仄。","平平仄仄仄，仄仄平仄仄。","仄平平仄平，○仄仄平仄。","○平平平平，平仄仄平仄。","平平仄仄仄，平○仄平○。","仄平平仄平，平○仄平仄。","平平仄○仄，仄仄仄平仄。","仄○平仄平，仄仄仄平仄。","○平仄平仄，仄仄仄平仄。","平平仄平平，仄仄平仄仄。","仄仄○仄平，平平仄平仄。"],"paragraphs":["向来卜幽期，此乐真隽永。","行寻野航渡，俯玩云水影。","追随两玉人，妙语时灌顶。","平生访古意，到此方一骋。","所欣俱秃翁，王事废朝请。","且同陶渊明，莲社对宗炳。","晴轩纳野色，秋思浩千顷。","忽惊梨枣村，身堕白鸥境。","飘零惬胜会，老大惜余景。","况当风露辰，病鹤最先警。","留连净名室，坐阅篆香冷。","还寻野田归，草树斜复整。","有酒当再来，悠悠讵能省。"],"title":"陪诸公游文雅台憩法云寺二首  其二"}
