{"author":"王洋","id":251382,"strains":["仄仄平平仄仄平，仄平仄仄仄平平。","仄平平仄仄平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["寂寞余红点翠衣，晓风卷尽絮花飞。","避人黄鸟远山去，背我青春此日归。","倦舞柳条犹作意，侵阶芳草不知非。","老无年少寻芳恨，一榻清风展翠帷。"],"title":"三月三十日"}
