{"author":"张耒","id":215666,"strains":["平平仄仄○平仄，平仄平平平仄仄。","平平平仄仄平平，平仄○平仄仄平。","平平仄平仄○仄，平仄平平仄平仄。","○平平平○仄平，仄仄平○仄平仄。"],"paragraphs":["人生岂合长贫贱，师事黄公曾习战。","英雄天子伐匈奴，初拜将军二十余。","黄尘昼飞羽如插，身射单于碎弓甲。","从来书生轻武夫，坐遣挥毫写勋业。"],"title":"少年行三首  其二"}
