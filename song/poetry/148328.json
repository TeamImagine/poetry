{"author":"方回","id":148328,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["厌闻世态已如聋，旧雨人来久绝踪。","自笑云萍无定止，不图针芥有奇逢。","侯门列鼎三牲奉，田舍巾车一鹿容。","试问吟怀欲何向，定应羞傍马医锺。"],"title":"次韵刘君鼎见赠二首  其一"}
