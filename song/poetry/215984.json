{"author":"张耒","id":215984,"strains":["平平平平仄，○仄仄平仄。","仄平平平平，仄仄○平仄。","平平平平平，仄仄仄平仄。","平平平平平，仄仄平仄仄。","平平平平平，平仄仄仄仄。","仄○平仄仄，仄仄仄仄仄。","仄○平○平，仄仄仄仄仄。","仄仄仄平仄，平平仄平仄。","平仄仄仄平，仄仄仄○仄。","仄○仄仄平，平仄平仄仄。"],"paragraphs":["萧萧江湖客，疏瘦若秋竹。","苦心为诗章，日夜挠心腹。","清弦无浮声，促柱有哀曲。","湔湔幽严泉，一一清可掬。","人生于文章，初若力不作。","及其成欲售，又困瞽者目。","予从吴兴公，乃独获所欲。","得意有知赏，幽怀免穷独。","嗟予有所投，痛学自藏覆。","子当慰我穷，时寄书数幅。"],"title":"寄答参寥五首  其五"}
