{"author":"盛辛","id":29805,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["巨浸浮空无路通，双鳞纪瑞杳难穷。","昔人刻石留山趾，今日呈祥表岁丰。","众喜有年歌善政，独惭无补助成功。","须知显晦将千载，往哲标名岁大中。"],"title":"题涪江石鱼次何宪韵"}
