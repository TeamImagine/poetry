{"author":"曾巩","id":173715,"strains":["平平仄仄平仄平，平○仄仄○仄平。","仄平仄平仄仄仄，仄仄仄仄平仄平。","○平仄○仄平仄，仄仄仄仄平平平。","平平平○仄仄仄，平仄仄仄平仄平。","仄平仄平仄平仄，平仄仄仄○平平。","仄平仄仄仄仄仄，仄仄○仄平○平。","平平平仄平仄仄，仄仄仄平○仄平。","○○仄平仄仄仄，仄仄○仄仄仄○。","平平仄仄平仄仄，仄仄平○平平平。","仄平平平仄仄○，○仄仄仄平平平。","仄仄平○仄仄仄，仄平仄○平平平。","仄仄平平仄平仄，仄○仄仄平平平。","平平仄仄仄平？，仄仄仄仄平平平。","仄平平仄仄仄仄，仄仄仄仄○平○。","平平仄仄仄仄仄，仄仄仄仄平平平。"],"paragraphs":["孙侯腹载天下书，崔嵬岂啻重百车。","伏羲以来可悉数，孰若自作何有余。","更能议论恣倾倒，万里一泻昆仑渠。","谁为胸中斡太极，元气浩浩随卷舒。","昔来谏官对天子，何秽不欲亲芟锄。","不容乃独见磊落，出走并海飘长裾。","孙侯风节何所似，雪洗八荒看太虚。","亲如国忠眼不顾，旧若张禹手所除。","归来已绝褒贬笔，进用祇调敖仓储。","合持诗书白虎论，更护日月金华居。","万世根深固社稷，百年旧叟休田闾。","素识孤生爱茅屋，久将老母求山砠。","秋归愿事九江耯，夜出未倦安丰渔。","孔明苟欲性命遂，孟子岂病王公疏。","尘埃未得见此乐，太息一付西江鱼。"],"title":"寄孙之翰"}
