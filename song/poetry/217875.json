{"author":"张耒","id":217875,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["已嗟肮脏倚门边，况复归来灶不烟。","观国未书攀桂籍，还家却上过淮船。","瑰奇难售真当尔，凿枘相遭亦偶然。","未死此生谁料得，且将见在鬭尊前。"],"title":"次韵邠老见贻"}
