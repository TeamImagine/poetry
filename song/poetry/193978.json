{"author":"苏轼","id":193978,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["路转山腰足未移，水清石瘦便能奇。","白云自占东西岭，明月谁分上下池。","黑黍黄粱初熟候，朱柑绿橘半甜时。","人生此乐须天付，莫遣儿曹取次知。"],"title":"与毛令方尉游西菩寺二首  其二"}
