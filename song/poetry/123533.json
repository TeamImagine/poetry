{"author":"陈铸","id":123533,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["任公何代此升仙，万仞仙台倚翠巅。","石径层层封绿藓，松萝步步拂青烟。","海中岛屿分诸国，野外云霞萃一川。","贤守乘秋纵登赏，不妨吟到夕阳天。"],"title":"任公仙台祠堂"}
