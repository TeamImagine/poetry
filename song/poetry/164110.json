{"author":"仇远","id":164110,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["才放庚申一日晴，天明一日雨如倾。","乌云覆地阴阴合，白浪侵田滟滟平。","屋漏未干连础润，桥低欲压碍舟行。","桔橰不是闲家具，会听溪边鹅鹳鸣。"],"title":"雨"}
