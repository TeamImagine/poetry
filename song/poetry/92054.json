{"author":"释居简","id":92054,"strains":["仄平平平平，平平仄平仄。","平平仄仄仄，平仄仄平仄。","平平仄仄平，仄平平仄平。","○平仄平○，仄仄平平平。","○平仄仄平，平仄仄平仄。","○仄平仄仄，平平平仄仄。","平平仄平仄，平仄○○仄。","仄平平平仄，仄○仄平仄。","平仄平平平，仄平○仄平。","平平仄平仄，仄仄平仄平。","仄平平仄平，仄仄平平仄。","仄仄仄仄平，平平仄平仄。"],"paragraphs":["阖闾春秋城，风烟俟时振。","乾坤不改色，民物见天定。","因仍古道漓，靡然随俗移。","中流屹颓澜，万派皆东之。","沈机静弗哗，澄湛物斯格。","和煦生点点，阳春苏额额。","翩翩不容驻，宣化思盟主。","问之何因尔，去留有常数。","真宰知何心，惜闲如惜金。","天悭不容破，破不为佞壬。","我知真宰心，暂适沧洲趣。","恐此复偶然，还须济川具。"],"title":"送王侍郎改除二首  其一"}
