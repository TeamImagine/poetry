{"author":"范成大","id":44622,"strains":["仄仄○平仄，平○仄仄平。","仄平○仄仄，平仄仄平平。","仄仄平平仄，○平仄仄平。","平平平仄仄，平仄仄○○。","平○平○仄，○平仄仄平。","仄平平仄仄，平仄仄平○。","仄仄平平仄，○平仄仄平。","仄平平仄仄，仄仄仄平平。","仄仄平平仄，平平仄仄仄。","仄○平仄仄，仄仄仄○平。","仄仄○平仄，平平○仄平。","平○平仄仄，仄仄仄平○。","仄仄平平○，○平仄仄平。","平平○仄仄，平仄仄仄平。","仄仄平平仄，平平仄仄平。","仄平平仄仄，仄仄仄○平。","仄○平平仄，平平仄仄平。","仄平○仄仄，仄仄仄平平。","仄仄平平仄，○平仄仄平。","仄平平仄仄，○○仄平平。"],"paragraphs":["野外行吾意，城中寄却愁。","半秋三夜月，千古五湖舟。","涌地金芒发，行天玉镜流。","珠星沉不现，银汉黯如收。","高浪连三境，长风近十洲。","水天双对镜，身世一浮沤。","迥白包元气，空明慰病眸。","只怜心浩荡，不管鬓飕飗。","放棹真狂矣，关门有此不。","四并非易事，一笑亦难谋。","急管参渔笛，清歌间棹讴。","逢迎成邂逅，啸咏劝绸缪。","女撷蘋花献，妻倾竹叶酬。","今宵如不饮，何处可忘忧。","忆昔谁同赏，于今岁恰周。","陟冈睽鲁卫，伐木怆应刘。","独叹灵光在，能追汗漫游。","大都缘未尽，岂是病都瘳。","纵意褰篷席，轻生倚柁楼。","节宣诚小爽，犹胜赋悲秋。"],"title":"石湖中秋二十韵十二年前尝与工部兄及宾客为此游今有隔世者感今怀旧而作"}
