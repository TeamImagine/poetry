{"author":"许及之","id":61090,"strains":["仄仄平平仄平平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["堕甑功名久任缘，形骸老丑孰蚩妍。","了知白发关吾事，敢学乌髭趁少年。","人谓黄金容可作，君藏鸿宝乃能铅。","一皤正博妻孥笑，许惠良方试与传。"],"title":"郑文之许惠乌髭方戏简"}
