{"author":"曾巩","id":174041,"strains":["仄仄平平仄仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，平平仄仄仄平平。","平平仄仄平平仄，平平平平仄仄仄。"],"paragraphs":["未拥双驺谒汉庭，暂留车马憩林坰。","多情置驿邀佳客，好事磨铅勘旧经。","芳草连门三径远，朝云临幌数峰青。","春醪有禁无繇寄，谁为江潭访独醒。"],"title":"伯常少留别业寄诗索酒因以奉报"}
