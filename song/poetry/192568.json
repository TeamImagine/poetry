{"author":"郭祥正","id":192568,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["残春丝雨洗氛埃，一日重城望数回。","熟色浅深添草树，轻绡高下覆楼台。","溪声远与钟声杂，山影分从电影开。","不得画工如立本，史君吟写最多才。"],"title":"雨中南楼望西方僧舍要元舆同赋"}
