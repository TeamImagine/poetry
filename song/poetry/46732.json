{"author":"梅尧臣","id":46732,"strains":["○平平平仄，平仄仄平平。","仄平仄仄仄，仄仄平平平。","○仄仄仄平，仄平仄仄平。","平平仄平平，平仄平仄平。","仄仄平仄平，仄仄○仄平。","仄平仄仄仄，仄仄○平平。"],"paragraphs":["泥䲡鱼之下，曾不享佳宾。","又嫌太健滑，治洗烦庖人。","煎炙亦苦腥，未尝辄向唇。","江侯昔南官，家膳无此珍。","昨日邀我餐，下箸胜紫鳞。","乃知至贱品，唯在调甘辛。"],"title":"江邻几馔䲡"}
