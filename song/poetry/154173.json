{"author":"家之巽","id":154173,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["孤峰落魄一诗人，白傅何曾号直臣。","较似眉山敢同传，并祠浙水恐诬神。","人非伦拟终非偶，论贵平和不贵新。","争似独尊元祐学，高堂正笏更垂绅。"],"title":"和三贤堂诗  其一"}
