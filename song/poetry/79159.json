{"author":"欧阳修","id":79159,"strains":["平平仄平平，仄仄平仄仄仄平。","平仄仄平仄，仄仄○平平仄平。","平平平平仄仄仄，仄仄○仄平仄○。","仄平平平仄仄仄，平仄仄平○仄平。","仄平仄仄○仄仄，○仄仄仄平○○。","平平仄平仄平仄，仄平仄仄平○平。","平平○仄平平仄，仄仄仄仄○平平。","仄平仄仄仄○仄，仄仄仄仄平平○。","仄平平平仄仄仄，仄仄仄仄○平○。","仄○平仄仄仄仄，仄平仄仄仄仄平。","仄仄平平仄仄仄，平平仄仄平仄○。","平平仄仄仄仄仄，平平平仄仄仄平。","平仄平平仄仄仄，仄仄平仄平平平。","仄仄平平仄平仄，仄平仄○平仄平。","仄仄仄仄仄仄仄，○平平仄○平平。","平平仄仄仄平仄，仄仄平仄平仄平。","仄平平平平仄仄，○仄仄仄○○平。","仄平仄仄仄仄仄，○仄仄仄平平平。"],"paragraphs":["人皆喜诗翁，有酒谁肯一醉之。","嗟我独无酒，数往从翁何所为。","翁居南方我北走，世路离合安可期。","汴渠千艘日上下，来及水门犹未知。","五年不见劳梦寐，三日始往何其迟。","城东赚河有名字，万家弃水为污池。","人居其上苟贤者，我视此水犹涟漪。","入门下马解衣带，共坐习习清风吹。","湿薪荧荧煮薄茗，四顾壁立空无遗。","万钱方丈饱则止，一瓢饮水乐可涯。","况出新诗数十首，珠玑大小光陆离。","他人欲一不可有，君家筐箧满莫持。","才大名高乃富贵，岂比金紫包愚痴。","贵贱同为一丘土，圣贤独如星日垂。","道德内乐不假物，犹须朋友并良时。","蝉声渐已变秋意，得酒安问醇与醨。","玉堂官闲无事业，亲旧幸可从其私。","与翁老矣会有几，当弃百事勤追随。"],"title":"答圣俞"}
