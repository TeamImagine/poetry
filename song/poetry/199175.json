{"author":"孔武仲","id":199175,"strains":["仄○平平平，仄○仄平仄。","仄平仄○仄，○仄平仄仄。","平平○平○，平平仄仄仄。","平○平平仄，仄仄仄平○。","平平仄仄仄，仄仄仄平仄。","平平仄平平，平仄平仄仄。","仄仄平平平，平平仄平仄。","仄平仄仄仄，仄仄平仄仄。","仄平○仄仄，仄仄仄仄仄。","平平平仄仄，平仄○仄仄。","平平仄平仄，仄仄平平仄。","平平仄○仄，仄仄平平仄。","仄平仄平平，仄仄仄平仄。","仄仄平○仄，平平○仄仄。","仄平平平仄，平平平仄仄。","平平仄仄仄，仄仄平平○。","平仄仄仄平，仄平平平仄。"],"paragraphs":["我思庐山游，发兴自年少。","偶来得闲侣，更欲窥众妙。","幽林穿蒙笼，青峰上崄峭。","遥看天池路，一线在岩徼。","辛勤得至此，惨寂已西照。","云池桂无根，瞪视心胆掉。","暮夜烟云昏，西岩亦登眺。","圣灯稍稍出，弄影何窈窕。","一枝分百点，变态不可料。","须臾归寂灭，何处观朕兆。","僧房得栖宿，爽气冰毛窍。","翻然亦兴尽，却恨归途窎。","缅懐道隆师，确不奉明诏。","似与山间石，殷勤论久要。","我今来时迫，心灰真可笑。","明朝指绣谷，裹足登凉轿。","揩却壁上名，恐为高人笑。"],"title":"宿天池"}
