{"author":"王洋","id":251463,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["生涯非富亦非贫，恰好容君放旷身。","种竹种松须傍水，有花有酒不求人。","功名梦幻吾无与，豁达襟怀德有邻。","半醉捋须天地窄，玲珑峰顶看红尘。"],"title":"寄朱德茂"}
