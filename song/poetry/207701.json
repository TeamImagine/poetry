{"author":"黄庭坚","id":207701,"strains":["仄平仄仄仄，仄仄仄平仄。","仄仄○平仄仄平，平仄仄仄平平仄。","仄仄仄平○仄平，平平仄平平仄平。","仄平仄仄仄平仄，仄仄平平○仄平。"],"paragraphs":["往时李北海，翰墨妙天下。","石室苍苔世未知，公独得本今无价。","肉字不肥藏兔锋，郎官壁刊佳处同。","愿公倒箧速持赠，免断银钩输蠹虫。"],"title":"吉老许惠李北海石室碑以诗促之"}
