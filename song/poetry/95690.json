{"author":"苏泂","id":95690,"strains":["平仄仄○仄，仄平仄仄平。","平仄仄仄仄，仄仄平平平。","仄平仄仄仄，仄平仄平平。","平平仄平仄，平平仄平平。","仄○仄仄仄，仄仄仄仄○。","仄平平平仄，仄平○平平。","平平仄平仄，仄仄○平平。","平平平平平，仄仄平仄平。"],"paragraphs":["贤达不遗世，后来肯下交。","玄发一以变，感此徂年凋。","所怀寄绝俗，泰华未为高。","牛山纵寻斧，何时解干霄。","仲尼聘列国，未觉历日劳。","古今君臣义，比干更茅焦。","皇皇上天意，一物犹甄陶。","清泉黄金花，庶矣饥渴朝。"],"title":"再和陶韵  其二"}
