{"author":"周文璞","id":94883,"strains":["○仄仄○仄仄平，○仄仄○平仄平。","仄仄仄○仄仄仄，仄○平仄平仄平。","仄平仄平仄仄仄，○仄仄仄○○平。","平平仄平仄○仄，○仄仄仄平平平。","平仄仄仄仄平仄，○○仄仄平平平。","平○仄仄平仄平，仄仄仄仄○平平。","平平平仄平仄仄，仄仄仄仄平平平。","○平仄仄平仄仄，平仄平仄平平平。","仄仄平仄仄平仄，仄○仄平平○平。","仄平仄平平仄仄，仄仄仄仄○平○。"],"paragraphs":["苍弁一如楚执珪，思想越吟身自低。","涧水又如古智士，纵横流转多滑稽。","杂花半开已倏落，如怨旷女离深闺。","幽禽自呼复相命，如谴逐魄伤穷栖。","而我自是不羁者，行行踏破青萋萋。","今回荡桨苕霅溪，与野老辈相扶携。","园池亭墅游历遍，自对蜀锦倾偏提。","兴阑径走归弟舍，同沃浮蚁烹村鸡。","百五之后最寥阒，独过赵湾西更西。","野夫不知时节换，但要熟醉如春泥。"],"title":"清明日书事"}
