{"author":"曹唐","id":29418,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["风前整顿紫荷巾，常向罗浮保养神。","石磴倚天行带月，铁桥通海入无尘。","龙蛇出洞闲邀雨，犀象眠花不避人。","最爱葛洪寻药处，露苗烟蕊满山春。"],"title":"送羽人王锡归罗浮"}
