{"author":"苏轼","id":193861,"strains":["平仄仄仄平仄平平仄仄，仄仄平○仄平仄。","仄仄仄平平○○平仄平，平平仄仄仄平平。","仄仄○平仄仄仄，仄仄仄平平仄平平平。","平平平平仄平仄，平平仄仄平平仄。","仄仄平平仄仄○，平平仄仄○○仄。","仄○仄仄平平平，仄平平平仄平平。","○仄仄平平仄仄，○平仄仄仄平○。","平平仄仄平平平，仄仄仄平平仄仄。","仄平仄仄平平平，仄仄仄平平仄仄。"],"paragraphs":["君不学白公引泾东注渭，五斗黄泥一锺水。","又不学哥舒横行西海头，归来羯鼓打凉州。","但向空山石壁下，爱此有声无用之清流。","流泉无弦石无窍，强名水乐人人笑。","惯见山僧已厌听，多情海月空留照。","洞庭不复来轩辕，至今鱼龙舞钧天。","闻道磬襄东入海，遗声恐在海山间。","锵然涧谷含宫征，节奏未成君独喜。","不须写入薰风弦，纵有此声无此耳。"],"title":"东阳水乐亭"}
