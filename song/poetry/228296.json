{"author":"释德洪","id":228296,"strains":["仄仄平平平仄仄，平平仄仄仄平平。","平平仄仄平平仄，仄仄平平平仄平。","平仄仄平平仄仄，平平仄仄平平平。","仄平平仄平平仄，平仄平平仄仄仄。"],"paragraphs":["势占江南三百里，烟霏相映出层楼。","芒鞋竹杖山兼水，坐看行吟春复秋。","浮世万途成底事，吾生一饱更何求。","故人京洛风埃地，能信山中此乐不。"],"title":"庐山寄都下邦基德祖诸故人"}
