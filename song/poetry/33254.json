{"author":"陆游","id":33254,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["孤灯照影听初鸡，揽辔情怀倍惨凄。","雪作未成云意闹，茅荒无际客魂迷。","触寒手指藏犹裂，畏崄图书弃不携。","老去有文无卖处，等闲题遍蜀东西。"],"title":"赖牟镇早行"}
