{"author":"姜特立","id":32284,"strains":["仄仄仄平仄，仄仄平平平。","仄平仄平○，仄仄仄○○。","仄仄平仄仄，平仄平平平。","平仄平平平，平仄仄仄平。","仄仄仄平仄，仄仄仄仄○。","仄平平○平，平仄仄平平。","仄平平仄仄，仄仄平平平。","仄仄平仄仄，仄平平仄○。"],"paragraphs":["女以色而死，士以才而亡。","处才不才间，此语最深长。","我昔愚自信，遭逐方悲伤。","投迹归山林，为乐特未央。","失马反为福，始悟得不偿。","向来尤其人，今乃佩恩光。","忮心成美意，陷阱为康庄。","寄语斯鞅辈，善刀宜早藏。"],"title":"感戚夫人事"}
