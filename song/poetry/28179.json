{"author":"洪适","id":28179,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["荻花枫叶醉为乡，每忆临分一鼎香。","枉费光阴惊老大，略无治行愧循良。","归心来往鸡豚社，清思消磨雁鹜行。","且喜弦歌余乐地，好诗句句挟风霜。"],"title":"次韵黄子馀惠双井茶二首  其一"}
