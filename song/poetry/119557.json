{"author":"林希逸","id":119557,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["生时句句有玄机，语我因医偶造微。","霞屿已题新窆石，羊城还著旧深衣。","曼卿见说乘骡去，丁令尝闻化鹤归。","葱岭相逢提履者，宋云恐被后人讥。"],"title":"罗真隠已化数年曾纠仕五羊病中尝访渠为之求乐曾知其已逝颇有问答曾今为漳倅亲与东庵道老言之"}
