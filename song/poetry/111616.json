{"author":"刘克庄","id":111616,"strains":["仄仄平平仄仄平，仄平仄仄仄平平。","仄平平仄仄平仄，仄仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["野处经时懒入关，放教野蔓向窗蟠。","岂无求仲住邻曲，仅有惠连来梦间。","架上书聊揩老眼，墓前誓已白慈颜。","山灵未可相嘲戏，犹胜周颙去不还。"],"title":"居厚弟示和诗复课十首  其三"}
