{"author":"曹彦约","id":84541,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["为酬佳节访江皋，短棹能宽脚力劳。","把菊未遑忧岁恶，爱松相与叹风饕。","雨余得水三湖阔，天静无尘九叠高。","老病不将诗领会，新来能赋属儿曹。"],"title":"九日领诸子同季明泛舟之湖庄"}
