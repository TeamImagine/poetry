{"author":"陆游","id":41395,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["一曲清溪带浅山，幽居终日卧林间。","丹经在昔曾亲授，死籍从今或可删。","人笑拙疏安淡泊，天教强健享清闲。","秋来渐有佳风月，拟与飞仙日往还。"],"title":"幽居"}
