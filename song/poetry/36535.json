{"author":"陆游","id":36535,"strains":["平平仄平平仄平，仄○平平○仄平。","平平仄仄○平仄，平仄仄仄仄平平。","仄平仄仄仄平仄，仄平仄仄平仄平。","平平仄仄仄仄仄，仄仄仄仄平平平。","平平仄仄平仄仄，仄仄仄仄仄仄平。","平平○平仄仄○，仄仄仄仄平平平。"],"paragraphs":["新津韭黄天下无，色如鹅黄三尺余。","东门彘肉更奇绝，肥美不减塞羊酥。","贵珍讵敢杂常馔，桂炊薏米圆比珠。","还吴此味那复有，日饭脱粟焚枯鱼。","人生口腹何足道，往往坐役七尺躯。","膻荤从今一扫除，夜煮白石笺阴符。"],"title":"蔬食戏书"}
