{"author":"韩维","id":168035,"strains":["仄平平仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄平仄平仄仄，仄平平仄仄平平。"],"paragraphs":["鲁公旌旆镇兹邦，曾奉樽罍佚老堂。","彩服过庭闻政术，缁衣传世见诗章。","斗龙门外波光绿，集凤台边柳色黄。","应感归欤形丽唱，故园春草满池塘。"],"title":"寄郑州曾资政"}
