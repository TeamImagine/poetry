{"author":"赵抃","id":101701,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。","平仄平平仄平仄，仄平平仄仄平平。"],"paragraphs":["十年留滞尚为郎，乐道无愁解到肠。","去路溪山排古嶂，满囊金玉贮新章。","休论富贵可求事，况得神仙不死方。","官罢钱塘好归矣，濯缨清自有沧浪。"],"title":"送任浩朝散赴鄱阳景德镇"}
