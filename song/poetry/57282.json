{"author":"梅尧臣","id":57282,"strains":["平仄平平，平仄仄仄。","仄平仄平，仄仄平仄。","平平仄平，平仄平仄。","平平平平，仄仄平平。","仄平仄平，仄平仄平。","平平仄仄，仄平平平。","平平平仄，平仄平仄。","仄仄平仄，仄仄平仄。","仄仄仄仄，○仄○仄。","仄仄仄○，○平仄平。","仄平平仄，仄仄平平。","仄仄仄仄，仄平仄平。","仄仄平○，仄平仄平。","平仄仄○，仄仄仄平。","仄仄平平，平仄仄仄。","仄仄平平，平○仄仄。","○平○平，仄平仄○。","仄仄平仄，仄仄仄仄。","仄仄平仄，仄仄平仄。","仄仄○平，仄仄仄仄。"],"paragraphs":["兵外肢强，兵内体壮。","敛之尽归，岁以多饷。","东南舳舻，衔尾而上。","浮江浮淮，溯汴之湍。","汴湍不常，水衡不官。","惟虞溢毁，靡虞舟槃。","舟槃粮覆，粮孰为足。","大计之数，万百惟六。","帛币错货，三倍其谷。","曰主厥漕，王之荩臣。","日忧河涸，运智烦神。","以舫实土，约流束津。","百步之间，若牙与龈。","朝涨夕降，滞舸次鳞。","亟乞于朝，朝不即报。","下上经营，风并日曝。","其躬其勤，秉心有操。","士岂无禄，视此则冒。","彼以荣佚，此以劬耗。","愿答其劬，锡命锡诰。"],"title":"力漕篇呈发运王司封宝臣"}
