{"author":"白居易","id":15301,"strains":["仄仄仄仄仄，平平○仄平。","仄平仄平仄，仄仄仄平平。","平仄仄仄仄，仄仄仄平平。","仄仄平仄○，○仄平仄平。","平仄仄仄仄，仄平仄平○。","平平平仄仄，仄仄平仄○。","平平仄仄仄，平仄仄○平。"],"paragraphs":["惨惨八月暮，连连三日霖。","邑居尚愁寂，况乃在山林。","林下有志士，苦学惜光阴。","岁晚千万虑，幷入方寸心。","岩鸟共旅宿，草虫伴愁吟。","秋天床席冷，夜雨灯火深。","怜君寂莫意，携酒一相寻。"],"title":"秋霖中过尹纵之仙游山居"}
