{"author":"高适","id":2360,"strains":["平平仄平平，仄仄平仄仄。","仄仄仄平仄，仄平平仄仄。","仄平仄平平，平仄仄平仄。","平仄仄平仄，仄○仄平仄。","仄平仄○平，平仄○仄仄。","○平○平仄，平仄○仄仄。","平仄平○○，仄平平平仄。"],"paragraphs":["人幽想灵山，意惬怜远水。","习静务为适，所居还复尔。","汲流涨华池，开酌宴君子。","苔迳试窥践，石屏可攀倚。","入门见中峰，携手如万里。","横琴了无事，垂钓应有以。","高馆何沈沈，飒然凉风起。"],"title":"宴韦司户山亭院"}
