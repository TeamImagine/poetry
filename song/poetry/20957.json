{"author":"晁公溯","id":20957,"strains":["平仄平仄仄，仄仄仄○平。","仄平○仄仄，平仄平仄平。","仄平仄仄平，仄仄仄仄平。","平平仄平○，○仄平○平。","仄平平平仄，仄仄平仄平。","仄平平仄仄，仄仄平仄仄。","仄仄平仄平，仄仄平仄平。","平平仄仄仄，平仄仄仄平。","仄平仄平仄，仄平平仄平。","平仄平仄仄，○仄○平平。"],"paragraphs":["为善惟不足，务德莫如滋。","古人行此道，名与星斗垂。","是邦秃鬓翁，实乃古丑夷。","区区岂云难，长者能折枝。","上寻声光远，下感风俗衰。","老夫强解事，曲学安所施。","不见南海滨，举世谁保持。","吾言那可用，乡党笑脱颐。","但皆指乔木，故园今在兹。","乔木诚茂美，叹息将何为。"],"title":"次韵杨光父见赠"}
