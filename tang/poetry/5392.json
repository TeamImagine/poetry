{"author":"薛据","id":5392,"strains":["仄○仄平仄，平仄平平平。","平仄平仄平，仄平平仄平。","平平仄仄仄，仄仄平仄○。","平平仄平平，仄平平仄平。","仄仄仄仄平，平仄仄仄平。","仄平仄○仄，平平仄仄平。","仄○仄平平，仄仄仄仄平。","仄平平○仄，仄平仄仄平。","平平平仄仄，仄仄平仄平。"],"paragraphs":["日中望双阙，轩盖扬飞尘。","鸣珮初罢朝，自言皆近臣。","光华满道路，意气安可亲。","归来宴高堂，广筵罗八珍。","仆妾尽绮纨，歌舞夜达晨。","四时固相代，谁能久要津。","已看覆前车，未见易后轮。","丈夫须兼济，岂能乐一身。","君今皆得志，肯顾憔悴人。"],"title":"古兴"}
