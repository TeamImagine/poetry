{"author":"王勃","id":23467,"strains":["平○平仄○平仄，仄仄平平仄平仄。","仄仄平平平仄平，平平仄仄平平仄。","平平平仄仄平平，仄仄平平仄仄平。","仄○仄仄平平仄，仄仄○平○仄平。"],"paragraphs":["滕王高阁临江渚，珮玉鸣鸾罢歌舞。","画栋朝飞南浦云，珠帘暮卷西山雨。","闲云潭影日悠悠，物换星移几度秋。","阁中帝子今何在？槛外长江空自流。"],"title":"滕王阁"}
