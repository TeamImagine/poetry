{"author":"徐积","id":185892,"strains":["平平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["龙归潭面千寻黑，虎视林隈两炬灯。","执爨正燃吹饭火，乞餐恰值寄眠僧。","倦听雨后诸岩溜，渴忆春前一片冰。","卧看满山红日晓，碧瑶城阙郁千层。"],"title":"宿山馆  其六"}
