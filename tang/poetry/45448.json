{"author":"袁晖","id":45448,"strains":["仄仄平平仄，平○仄仄平。","仄平平仄仄，仄○仄○平。","仄仄○○仄，平平仄仄平。","仄平平仄仄，平仄仄平平。","○仄○平仄，平平仄仄平。","仄平平仄仄，平仄仄平平。"],"paragraphs":["魏国山河险，周王警跸回。","九旗云际出，万骑谷中来。","石路行将尽，烟郊望忽开。","赏矜垂柳报，春畏落花催。","兴逸横汾什，恩褒作颂才。","小臣瞻日月，延首咏康哉。"],"title":"奉和圣制荅张说扈从南出雀鼠谷之作"}
