{"author":"张祜","id":20617,"strains":["仄仄○平仄，○平仄仄平。","仄○平仄仄，平仄仄○平。","仄仄平平仄，平平仄仄平。","平○平仄仄，仄仄仄平平。","仄仄平○仄，平平仄仄○。","仄○平仄仄，平仄仄平平。","仄仄平○平，平平仄○平。","仄平平仄仄，仄仄○平平。","仄仄平平仄，平○仄仄平。","平○○○仄，○平仄平平。"],"paragraphs":["八十空门子，深山土木骸。","片衣闲自衲，单食老长斋。","道性终能遣，人情少不乖。","樔枸居上院，薜荔俯层阶。","洗钵前临水，窥门外有柴。","朗吟挥竹拂，高楫曳芒鞋。","迸笋斜穿坞，飞泉下喷崖。","种花忻土润，拨石虑沙埋。","旧往师招隐，初临我咏怀。","何当缘兴玩，更为表新牌。"],"title":"题灵隐寺师一上人十韵"}
