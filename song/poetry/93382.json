{"author":"戴复古","id":93382,"strains":["平平仄仄平仄平，仄○仄仄仄○平。","仄○平仄仄平仄，平仄○仄仄○平。","平平仄仄平平平，仄平平仄仄平平。","平○○仄平平仄，平仄仄平平○仄。","平○仄，平○仄，平仄平平○仄仄。","平○仄仄○平平仄平，平仄仄仄平平平。","仄仄○平仄仄仄，平平仄仄仄平平。"],"paragraphs":["云巢示我良马图，一骑欲水一骑刍。","竹批双耳目摇电，毛色纯一骨相殊。","何人貌此真权奇，笔端疑有渥洼池。","驽骀当用骅骝老，赢得画图人看好。","盆中饮，槽中秣，无用霜蹄空立铁。","何如渴饮长城濠上波，饥则饱吃天山禾。","振首长鸣载猛士，龙荒踏碎犬羊窠。"],"title":"题曾无疑飞龙饮秣图"}
