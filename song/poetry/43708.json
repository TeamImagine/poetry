{"author":"范成大","id":43708,"strains":["仄平平仄平，仄平仄平平。","仄仄平仄○，○平平仄平。","○仄仄平仄，○仄平○平。","仄平仄仄仄，仄仄平仄平。","仄仄平仄仄，仄平仄平平。","仄仄○○仄，○○平仄平。","仄仄仄仄仄，○仄仄仄平。","平平仄平仄，平仄平仄平。","仄平平平仄，仄平仄平平。","平平仄仄平，平仄仄仄○。","○平○平仄，平平平仄平。","平平○平平，平仄仄平平。","仄○平仄平，仄仄○平○。","仄平仄仄仄，仄○仄○○。","仄平平仄平，仄仄平○平。","平仄仄仄仄，仄平仄平平。","仄仄平仄平，仄平○平○。","仄平仄仄仄，仄仄平平平。","○仄平仄仄，平仄平平平。","平平平仄仄，平仄仄仄仄。","仄仄仄平仄，仄仄○平平。","仄○仄平仄，仄仄平平平。"],"paragraphs":["峡农生甚艰，斫畬大山巅。","赤埴无土膏，三刀财一田。","颇具穴居智，占雨先燎原。","雨来亟下种，不尔生不蕃。","麦穗黄剪剪，豆苗绿芊芊。","餠饵了长夏，更迟秋粟繁。","税亩不什一，遗秉得餍餐。","何曾识秔稻，扪腹尝果然。","我知吴农事，请为峡农言。","吴田黑壤腴，吴米玉粒鲜。","长腰瓠犀瘦，齐头珠颗圆。","红莲胜雕胡，香子馥秋兰。","或收虞舜余，或自占城传。","早籼与晚{禾罢}，滥吹甑甗间。","不辞春养禾，但畏秋输官。","奸吏大雀鼠，盗胥众螟蝝。","掠剩增釜区，取盈折缗钱。","两锺致一斛，未免催租瘢。","重以私债迫，逃屋无炊烟。","晶晶云子饭，生世不下咽。","食者定游手，种者长流涎。","不如峡农饱，豆麦终残年。"],"title":"劳畬耕"}
