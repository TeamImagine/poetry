{"author":"王珪","id":176309,"strains":["仄仄平平仄仄平，平平仄仄仄平平。","平平平仄仄平仄，仄仄仄平平仄平。","仄仄仄平平仄仄，仄平仄仄仄平平。","平平平仄仄平仄，平仄平平仄仄平。"],"paragraphs":["岭外经年逐断蓬，孤吟废馆几宵中。","灯回秋壁耿乡梦，雨送夜潮飘海风。","靖节久抛三径乐，子云坐汉十金空。","何时征棹一归去，江有鲈莼岸有风。"],"title":"南海馆中"}
