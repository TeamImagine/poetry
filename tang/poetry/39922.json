{"author":"皎然","id":39922,"strains":["平平○平仄，仄仄平仄○。","仄仄○平仄，平平平仄平。","平平仄仄仄，仄仄仄平平。","仄仄○仄仄，平平平仄平。","仄平仄平仄，仄仄平平平。","平仄仄平仄，平平仄平○。","仄平平平仄，仄仄平平平。","仄仄仄平仄，○平仄平平。"],"paragraphs":["江春行求瘼，偶与真境期。","见说三陵下，前朝开佛祠。","停舟仰丽刹，绣组发香墀。","咫尺空界色，天人花落时。","盛游限羸疾，悚踊瞻旌旗。","峰翠羡闲步，松声入遥思。","素高淮阳理，况负东山姿。","迨此一登览，深情见新诗。"],"title":"遥酬袁使君高春暮行县过报德寺见怀"}
