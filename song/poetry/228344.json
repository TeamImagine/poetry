{"author":"释德洪","id":228344,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["湘山名与故山齐，寺在沙村断岸西。","系马槐根秋雨歇，倚栏云际暮猿啼。","公宜谈笑光台阁，我合摧颓老涧谿。","袖有新诗如泻出，逼人骏气不容羁。"],"title":"次韵王节推安道见过云盖二首  其一"}
