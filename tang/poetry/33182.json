{"author":"韦庄","id":33182,"strains":["平仄平平仄仄平，仄平平仄仄平平。","平平仄仄平平仄，仄仄平平仄平平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["才喜中原息战鼙，又闻天子幸巴西。","延烧魏阙非关燕，大狩陈仓不为鸡。","兴庆玉龙寒自跃，昭陵石马夜空嘶。","遥思万里行宫梦，太白山前月欲低。"],"title":"闻再幸梁洋"}
