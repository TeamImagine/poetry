{"author":"张嵲","id":8997,"strains":["平仄平平仄，平平仄仄平。","仄○平仄仄，仄仄仄平○。","平仄平平仄，平平仄仄平。","仄○平仄仄，平仄仄平平。","仄仄平平仄，平平仄仄平。","仄平平仄仄，○仄仄平○。"],"paragraphs":["徂暑初残夜，飞萤遍曲塘。","翕张舒焰短，斗注引辉长。","翻屋星移位，窥帘烬吐光。","未应弥辇路，聊可映书囊。","乍与风俱远，偏随雨送凉。","老夫常作客，看汝鬓毛苍。"],"title":"萤火"}
