{"author":"不详","id":43063,"strains":["仄平平仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["偶因狂疾成殊类，灾患相任不可逃。","今日爪牙谁敢敌，当时声迹共相高。","我为异物蓬茅下，君已乘轺气势豪。","此夕溪山对明月，不成长啸但成嗥。"],"title":"李微诗"}
