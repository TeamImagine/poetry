{"author":"魏野","id":188415,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄平平。"],"paragraphs":["一种分符命最优，翠微深处是洋州。","白云遶座疑山相，红旆随行表郡侯。","禅定僧疑陪静话，音声鸟称伴闲游。","更输属邑钱希圣，四季花前共倡酬。"],"title":"寄赠知洋州李泽屯田"}
