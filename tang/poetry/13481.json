{"author":"张籍","id":13481,"strains":["平仄仄平平，平平仄仄平。","仄平平仄仄，仄仄仄平平。","仄仄○平仄，平平仄仄平。","平平平仄仄，仄○仄平平。","平仄平平仄，平○仄仄平。","平○仄仄仄，仄○仄平平。","平仄平○仄，平平仄仄○。","平○○仄仄，仄仄仄○平。","仄仄平○仄，平平仄仄○。","仄○平仄○，平仄仄平○。"],"paragraphs":["平地有清泉，伊南古寺边。","涨池闲遶屋，出野遍浇田。","旧隐离多日，新邻得几年。","探幽皆一绝，选胜又双全。","门静山光别，园深竹影连。","斜分采药径，直过钓鱼船。","鸡犬还应识，云霞顿觉鲜。","追思应不远，赏爱谅难偏。","此处堪长往，游人早共传。","各当恩寄重，归卧恐无缘。"],"title":"和令狐尚书平泉东庄近居李仆射有寄十韵"}
