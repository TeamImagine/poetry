{"author":"刘敞","id":174928,"strains":["平平平平仄平仄，仄仄○○仄仄仄。","仄平○仄○○平，仄仄仄平平仄仄。","平仄仄平仄仄○，平仄仄仄仄仄○。","仄平仄仄仄仄仄，○平仄平○仄平。","仄平仄平仄平仄，平平仄平平仄仄。","仄仄平平○仄平，平仄平平仄○仄。"],"paragraphs":["春耕高原不辞苦，晚岁离离满百亩。","岂知输稻如输金，始信种田虚种黍。","持黍易金入市行，粳稻踊贵黍价轻。","十锺一石亦不惮，三时力农空自惊。","去年岁荒食丰菽，今年岁丰弥不足。","物理悠悠难豫谋，谁谓丰荒略相覆。"],"title":"田家行"}
