{"author":"陆游","id":33121,"strains":["仄平仄仄平，仄仄仄平平。","平平平仄仄，○仄○仄○。","○平仄仄仄，○○○平平。","平仄仄○仄，平平○仄平。","平仄仄仄平，仄仄仄仄平。","平平○仄仄，仄○仄仄仄。","平平仄平仄，平仄平○平。","仄仄仄仄仄，仄仄仄仄平。","平平○仄仄，平平仄平平。","仄仄仄平仄，仄○仄平○。","仄仄○仄平，仄仄平平平。","仄平平仄仄，平仄○○平。"],"paragraphs":["翠围至化成，七里几千盘。","肩舆掀泞淖，叹息行路难。","缘坡忽入谷，蜒蜿苍龙蟠。","孤塔插空起，双柟当夏寒。","飞屐到上方，渐觉所见宽。","前山横一几，稻陂白漫漫。","肥僧大腰腹，呀喘趋迎官。","走疾不得语，坐定汗未干。","高人遗世事，跏趺穴蒲团。","作此望尘态，岂如返巾冠。","日落闻鹿鸣，感我平生欢。","客游殊未已，芳岁行当阑。"],"title":"化成院"}
