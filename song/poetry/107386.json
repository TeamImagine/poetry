{"author":"林表民","id":107386,"strains":["仄平平仄平，平仄仄仄仄。","仄仄○仄平，仄仄平仄仄。","仄仄平仄平，平平仄平仄。","仄仄仄仄平，○平仄仄仄。","○仄仄平平，平仄仄仄仄。","○平仄仄平，仄仄平仄仄。","平平平平平，仄仄仄仄仄。","仄平仄平平，仄仄仄平仄。","平仄仄平仄，仄仄平平仄。","平仄仄平平，仄平仄仄仄。","仄仄仄○平，仄仄仄仄仄。","仄仄仄仄平，平平仄平仄。","○仄仄平平，○平仄平○。"],"paragraphs":["乐安山水佳，游屐独未至。","复有县佐贤，欲见形梦寐。","忆昨交际初，篝灯饮文字。","数卷出宝储，三人若鼎峙。","相忘略形骸，同道许气义。","间之欻半期，仰止惟一志。","咸言居官清，或说立趣异。","对松悟诗玄，饮水乐书味。","于此可怡悦，视彼持游戏。","芸隠示倡酬，玉川辱简记。","不敏既重惭，有碍亦每喟。","牖月揖耿光，瓶梅想幽致。","思苦夜无眠，吟成托邮骑。"],"title":"寄怀仙居赞府尤贵端"}
