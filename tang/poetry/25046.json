{"author":"薛能","id":25046,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["吾君贤相事南征，独宿军厨负请缨。","灯室卧孤如怨别，月阶簪草似临行。","高墉撼铎思巴栈，老木嗥风念野营。","殊忆好僧招不及，夜来仓卒鏁严城。"],"title":"相国陇西公南征能以留务独宿府城作"}
