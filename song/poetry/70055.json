{"author":"王炎","id":70055,"strains":["仄仄仄仄仄仄平，仄仄仄仄仄仄平。","仄仄平平平仄仄，平平平仄平仄○。","平仄平平仄仄仄，仄仄平仄平○平。","平平仄平平○○仄，仄仄○平○仄仄。"],"paragraphs":["有子有子共七人，六子短命一子存。","后固无穷前万古，浮生修短何足论。","天属情钟在我辈，岁月虽久哀如新。","呜呼五歌兮三叹息，理不胜情难自释。"],"title":"杜工部有同谷七歌其辞高古难及而音节悲壮可拟也用其体作七歌观者不取其辞取其意可也  其五"}
