{"author":"苏辙","id":197174,"strains":["平平○平仄平平，仄平平仄平○平。","仄平平仄平平仄，○平仄仄仄仄仄。","平平平平平仄平，仄仄○平仄○仄。","平仄平平仄仄平，仄平仄仄平平平。","平平仄仄平平仄，○仄仄平○仄仄。","平平仄仄平仄平，平仄仄○仄仄仄。","平仄仄平平仄平，○平仄仄仄○平。","仄平仄仄仄平仄，仄○仄平平仄仄。"],"paragraphs":["前年乘舟护南河，宛丘官舍酣且歌。","去年持节忧犴狱，驱车道路日不足。","今年春风尘土黄，远赴三州议繇役。","天子忧民法令新，整齐百事无闲人。","苗耘发栉何时已，回首昔游如梦寐。","区区学舍曾未知，春晚日长唯有睡。","才智有余安得闲，疏慵顾我自当然。","喜君未忘太平事，独称赦书旌孝子。"],"title":"赠提刑贾司门青"}
