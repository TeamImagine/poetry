{"author":"程俱","id":235327,"strains":["○仄仄仄仄，仄平仄仄平。","平○仄○仄，仄仄平○○。","平仄仄仄平，○平仄平平。","平平○○仄，仄仄平平平。","仄仄平仄平，平仄仄仄平。","平平仄平平，仄仄平仄平。","○平平平仄，仄仄平平平。","仄仄仄仄仄，仄平○仄平。"],"paragraphs":["遗剑日以远，刻舟那可求。","沧溟一沤发，散灭何当收。","而我舐犊悲，中怀不能休。","推排更嵬磊，棘刺生衿喉。","夜梦多见之，犀玉照两眸。","沉忧信伤人，晓觉双鬓秋。","深惭东门达，恐效西河尤。","所念盛德后，一身如缀旒。"],"title":"哭阿申二首  其二"}
