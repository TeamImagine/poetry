{"author":"钱起","id":4134,"strains":["仄仄仄仄仄，平○平仄仄。","仄仄仄平平，仄○平○仄。","平平仄平平，○平○仄平。","仄仄平平仄，○平平仄仄。","○平平仄平，仄仄○仄仄。","仄仄平○仄，平平平仄仄。"],"paragraphs":["永夜不可度，蛩吟秋雨滴。","寂寞想章台，始叹云泥隔。","雷声匪君车，犹时过我庐。","电影非君烛，犹能明我目。","如何琼树枝，梦里看不足。","望望佳期阻，愁生寒草绿。"],"title":"离居夜雨奉寄李京兆"}
