{"author":"苏颂","id":179359,"strains":["仄平平仄仄平平，仄仄平平仄仄平。","仄仄平平仄平仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄仄平。"],"paragraphs":["久持邦柄擅斯文，却扫丘园脱世纷。","已用三篇作霖雨，回看万事似浮云。","何须棨戟荣归路，自有旗常载旧勋。","欲别延英犹造膝，老臣虽去不忘君。"],"title":"开府潞公太师得谢西归谨赋七言四韵诗五首拜送  其五"}
