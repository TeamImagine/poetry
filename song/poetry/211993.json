{"author":"华镇","id":211993,"strains":["○平仄仄仄平平，平仄平平平仄仄。","平仄平平仄平仄，平○仄仄平平仄。","平平平仄○仄平，○○平平仄仄平。","平平仄仄仄仄仄，平仄平平仄平仄。"],"paragraphs":["当年杜老对梅花，曾忆何郎淮海作。","今日江城岁云暮，还思杜老歌东阁。","春风冬雪三百年，中间梅花岁岁妍。","清才一往不可见，惟有凌寒晓妆面。"],"title":"梅花"}
