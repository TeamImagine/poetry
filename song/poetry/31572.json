{"author":"姜特立","id":31572,"strains":["平○平平仄仄仄平仄，仄仄平平平仄仄。","○平仄平仄仄平，仄仄平平仄平仄。","平平仄仄仄○仄，仄仄平平仄平仄。","平平平仄仄平仄，仄仄○平仄○仄。","仄○平仄仄○平，仄仄平平平仄仄。","○平○平○仄仄，平仄平平平仄仄。","仄平仄仄平仄平，平仄平平平仄仄。","仄平平仄仄平仄，仄仄平平仄平仄。","平平平仄仄平平，仄仄平平平○仄。"],"paragraphs":["吾闻峨眉秀绝几千古，下有人才纷可数。","长公少公两玉人，一以为龙一为虎。","先生晚出蹑其后，万里东来谒明主。","青衫羸马百官底，一纪重经启封土。","要将冯翊试长材，故向蓬溪开督府。","当时三鳣张讲肆，今日双麾趋郡所。","白头老父来挽舟，朱组门生争负弩。","莫辞迢递溯夔峡，便见奔腾下牛渚。","西川东国一陶钧，尽洒沙堤丞相雨。"],"title":"送宇文尚书归蜀之官遂宁"}
