{"author":"彭汝砺","id":201514,"strains":["平平仄平仄平仄，仄仄仄平仄仄平。","仄仄平平仄平仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["天寒不归汝安否，日暮有怀如此何。","丈室全如在林壑，重云漫不见星河。","高风侧听雝雝雁，濡露长悲蓼蓼莪。","不是不知诗废事，相思不寐自成歌。"],"title":"寄君时宿直"}
