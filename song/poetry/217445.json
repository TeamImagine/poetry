{"author":"张耒","id":217445,"strains":["平平仄平平，仄仄仄○仄。","平平平平仄，仄仄平仄仄。","平平仄平平，平仄仄平仄。","平平仄仄仄，仄仄平仄仄。","平平仄○仄，○仄仄○仄。","平○仄仄仄，仄仄平仄仄。","仄平仄平仄，○仄平平仄。","仄仄仄仄平，平仄平平仄。"],"paragraphs":["连山赴灵龟，石脚叠如积。","巍峨黄金刹，负此鳌背力。","孤舟系东风，淮雨暗春色。","朝来一怅望，别此岩下石。","危樯鼓帆腹，轻橹跨浪脊。","林分岸忽尽，鸟去天末极。","远游快新瞩，胜事旋陈迹。","怅此故里违，尘驾何时息。"],"title":"次韵七兄龟山道中"}
