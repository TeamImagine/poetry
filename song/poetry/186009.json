{"author":"徐积","id":186009,"strains":["仄平平仄仄平平，仄仄平平仄仄平。","仄仄平平平仄仄，仄平平仄平平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["一灯高照草堂中，大笑高歌送岁穷。","柳色花光将属我，雪寒霜凛任相攻。","铜壶漏促三更尽，白玉樽深一釂空。","待到平明无别事，只将诗句赠春风。"],"title":"除夜  其三"}
