{"author":"李群玉","id":1409,"strains":["平平仄仄仄，仄仄平平平。","仄平仄○○，仄仄仄平○。","仄平仄仄平，仄仄平仄○。","○○平○仄，○平仄平平。","仄仄仄○○，○平仄平平。","仄仄仄仄○，仄平平仄平。","仄平仄仄平，仄仄？平平。","仄仄仄○仄，仄平○仄平。"],"paragraphs":["曾波隔梦渚，一望青枫林。","有乌在其间，达晓自悲吟。","是时月黑天，四野烟雨深。","如闻生离哭，其声痛人心。","悄悄夜正长，空山响哀音。","远客不可听，坐愁华发侵。","既非蜀帝魂，恐是恒山禽。","四子各分散，母声犹至今。"],"title":"相和歌辞 乌夜啼"}
