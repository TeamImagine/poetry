{"author":"杨公远","id":151381,"strains":["平平仄仄平平平，仄仄平平仄仄平。","平仄仄平平仄仄，仄平仄仄仄平平。","仄平平仄仄平仄，平仄平平仄仄平。","平仄仄平平仄仄，平平平仄仄平平。"],"paragraphs":["吟髭细撚祇堪伤，几度徘徊立夕阳。","诗不疗饥徒着意，酒能作病莫持觞。","此心轩豁出云月，浮世间关逆水航。","多谢老天怜我在，长教穷健又何妨。"],"title":"初夏旅中  其四"}
