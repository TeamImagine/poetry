{"author":"张贲","id":28731,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["疏野林亭震泽西，朗吟闲步喜相携。","时时风折芦花乱，处处霜摧稻穗低。","百本败荷鱼不动，一枝寒菊蝶空迷。","今朝偶得高阳伴，从放山翁醉似泥。"],"title":"奉和袭美题褚家林亭"}
