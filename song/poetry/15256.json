{"author":"刘子翚","id":15256,"strains":["平平仄平仄仄平，平平仄平平平平。","○平平仄仄○仄，仄仄○仄○○平。","平平仄平平仄仄，平仄平平仄平仄。","平平仄仄平仄平，平仄平平平仄仄。","○平仄平仄仄平，仄仄○平平仄平。","仄平○仄仄平仄，○仄仄仄平平平。","仄平仄仄平平仄，平仄平○平○仄。","平平仄仄仄平平，仄仄平平平仄仄。"],"paragraphs":["筠州喜陪笑语新，銮坡自来清湖滨。","更招明月作三客，此外正复难其人。","瑶觞十飞才小醉，追逐牢愁出肝肺。","吾侪邂逅非作豪，常恐真欢来不继。","更阑已番四叠歌，却唤轻舟浮绮罗。","一声横笛不知处，荷气苒苒风头多。","玉山未倒谁之耻，霜露霑衣聊且已。","维舟落月界平潭，翠乱红披扶不起。"],"title":"胡明仲罗养蒙为悠然集追用前四叠之韵"}
