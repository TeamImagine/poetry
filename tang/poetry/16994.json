{"author":"白居易","id":16994,"strains":["仄平仄仄仄仄平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["醉来忘渴复忘饥，冠带形骸杳若遗。","耳底斋钟初过后，心头卯酒未消时。","临风朗咏从人听，看雪闲行任马迟。","应被众疑公事慢，承前府尹不吟诗。"],"title":"醉吟"}
