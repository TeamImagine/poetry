{"author":"强至","id":182377,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["晻暧秋旻气象浓，对时览物两无穷。","才开又合烟光重，欲落还收雨意空。","直恐客头先老白，却思日脚带斜红。","天真不扰无余感，谁似前溪下钓翁。"],"title":"再次前韵"}
