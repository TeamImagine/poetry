{"author":"苏辙","id":197845,"strains":["平平仄仄仄平平，仄仄平仄仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，平平平仄仄平平。"],"paragraphs":["江城漂泊最多时，邂逅谁令长者期。","得坎浮槎应有命，投林惊鹊且安枝。","何年笑语还留客，终日勤劳数问儿。","铃阁清虚非此比，秋风归兴恐非宜。"],"title":"次韵知郡贾蕃大夫思归"}
