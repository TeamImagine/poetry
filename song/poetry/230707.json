{"author":"葛胜仲","id":230707,"strains":["仄平平平仄平仄，平平仄仄平平仄。","平平平仄仄平平，仄平平平平仄仄。","平平仄仄平仄○，仄仄平仄平平平。","平平仄○仄平仄，仄平仄仄平平平。","平平仄仄平平仄，平平仄仄仄仄仄。","仄平仄仄平仄平，仄仄平平○平仄。","仄平仄仄○仄平，平仄仄仄平仄○。","平平仄仄仄仄仄，仄仄仄仄平仄平。"],"paragraphs":["锡花蒸成一坏土，联坳即墨元光舞。","飞鸳余韵照文房，吕翁心机同刻楮。","高平沃壤真土膏，砚与龙尾为朋曹。","刚柔得中不坯甈，共推妙手能甄陶。","郎官小样知名久，何须对面供十手。","讲郎尚有千载人，要此编摩论臧否。","请加什袭传后昆，阿买不独书八分。","纱帷昼静棐几滑，克肖鼻祖能缀文。"],"title":"次韵去非谢前教授饷泽州瓦砚"}
