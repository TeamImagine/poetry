{"author":"韦骧","id":190416,"strains":["○平仄仄仄平仄，仄仄仄仄平平平。","平平平平仄○仄，仄仄仄仄○平平。","平平仄仄平平仄，平平平仄平平平。","仄平仄仄仄仄仄，仄仄仄仄平○○。"],"paragraphs":["县城不出已逾月，出爱秀野浮青春。","前时枯株变深翠，对我意气如欣欣。","肩舆渐入南康道，溪山清旷交吾邻。","簿书拨置固可喜，又况雅谊还相亲。"],"title":"离邑寄颜长道"}
