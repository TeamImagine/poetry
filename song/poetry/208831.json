{"author":"吕南公","id":208831,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["中庭移植气萧萧，无数芳华压翠条。","田地纵然非旧壤，冰霜犹可见孤标。","人间岁月何曾老，物外馨香猝未销。","故有明年佳实在，铏羹滋味看和调。"],"title":"伏睹教场后庭新移梅树辄赋小诗呈献内翰太中"}
