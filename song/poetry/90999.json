{"author":"韩琦","id":90999,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["雨后方池碧涨秋，观鱼亭槛俯临流。","时看隐荇骈头戏，忽见开萍作队游。","喜掷舟前翻乱锦，静潜波下起圆沤。","吾心大欲同斯乐，肯插筠竿饵钓钩。"],"title":"观鱼轩"}
