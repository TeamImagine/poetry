{"author":"罗隐","id":30891,"strains":["平平仄仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["行杯且待怨歌终，多病怜君事事同。","衰鬓别来光景里，故乡归去乱罹中。","乾坤垫裂三分在，井邑摧残一半空。","日晚长亭问西使，不堪车马尚萍蓬。"],"title":"江亭别裴饶"}
