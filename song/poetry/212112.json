{"author":"华镇","id":212112,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["来时春半忽惊秋，思虑关心欲破头。","符竹徒劳乘绝障，舆图那忍望神州。","未酬素志终难已，欲问皇天肯断休。","樽酒且须浇垒块，不须更作畔牢愁。"],"title":"蒙云叟司户宠示佳篇若将以功名相勉者再用韵以呈  其一"}
