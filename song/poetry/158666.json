{"author":"赵文","id":158666,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平平仄平。"],"paragraphs":["一览楼头笑拂衣，今朝何意此歔欷。","断无痛饮歌都护，那得重归见令威。","太学废来同舍尽，清江好在故人非。","我来岂是无情者，为哭妻儿无泪挥。"],"title":"哭丁千崖教授"}
