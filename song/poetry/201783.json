{"author":"彭汝砺","id":201783,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄仄。","平仄平平平仄仄，平平仄仄仄平平。","仄平仄仄仄仄仄，仄仄平平仄仄平。"],"paragraphs":["白简风声雨雪霜，几回趋走并鹓行。","清名久自还吾党，治誉今尤慰所望。","安稳慈亲行小径，光辉彩服侍华堂。","我今不复有此乐，一读君诗三断肠。"],"title":"答相州司谏同年"}
