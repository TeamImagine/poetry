{"author":"韩维","id":157763,"strains":["仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄仄平仄仄平平。","仄平平仄平平仄，平仄平平仄仄平。"],"paragraphs":["出苑花光朱雪动，压波桥影彩虹摇。","飞扬鶑燕惊高管，偃蹇鱼龙近画桡。","早识浮名身外事，久判闲日醉中消。","几年寥落同游伴，还喜春风并马镳。"],"title":"和中道游金明池"}
