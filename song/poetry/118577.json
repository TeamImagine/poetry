{"author":"张侃","id":118577,"strains":["○平仄仄平平平，平○仄仄仄仄平。","平平平仄仄仄仄，仄仄平平平仄平。","仄○仄平仄仄仄，仄仄仄仄仄平平。","仄平○仄仄仄仄，仄仄仄仄○平平。","平平仄仄仄平仄，平仄仄仄平平平。","平○仄仄平○仄，仄仄仄仄平平平。","○平平平平仄仄，仄仄仄仄○平平。","平平仄平平仄仄，仄○仄平仄平平。","仄仄平仄平○仄，仄仄仄仄仄平平。","平平平仄仄平仄，仄仄平○平仄○。","仄○仄仄平仄仄，平平仄仄仄仄平。","仄平平平平仄仄，仄仄仄平平仄仄。","仄平仄○平仄仄，仄○平仄平仄仄。","仄仄○○仄平平，平平平平仄平平。","仄仄○仄平，仄平○仄平。","仄平平平仄平仄，平仄平仄仄平○。","仄平仄仄平平仄，仄仄仄仄仄○仄。"],"paragraphs":["县楼漏鼓声逄逄，秋深夜永睡未浓。","窗前秋色已可掬，枕畔秋凉能暗通。","偶思向来所历事，记一忘十马牛风。","醒然如寤或省起，四壁不耐吟秋蛩。","秋蛩赋命抑何小，声则甚大凄而雄。","艰难七月陈王业，警戒再四由姬公。","如何秋蛩蒙好语，意谓有渐将成终。","初非卒然来径去，有如疾风转孤蓬。","入我床下声更切，恐我佐邑务纤洪。","情知官府印窠大，不信民间机杼空。","就中懒妇丝未理，狂讴野舞废女红。","竞言秋蛩非促织，自是合欢人不识。","绿牙作笼金作栅，万钱争买成戏剧。","抚枕三叹忽成诗，秋蛩秋蛩竟何为。","汝喙从此箝，汝声从此辞。","不平之鸣汝何预，宵尔之织汝无衣。","自形自色虽天付，我欲睡矣汝且住。"],"title":"秋虫篇"}
