{"author":"施枢","id":131753,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["万人如海亦纷纭，还著江湖有限身。","题叶恨深波影远，嚼花吟苦月痕新。","羡君朝市情俱薄，笑我山林趣未真。","名胜搜罗能尽否，细论何日许相亲。"],"title":"寄陈藏一"}
