{"author":"释德洪","id":227853,"strains":["仄平○仄仄，平平仄平仄。","仄平仄仄仄，仄仄平仄仄。","仄平仄平平，仄○仄平仄。","平平仄平平，仄仄平平仄。","仄○仄平仄，平平平仄仄。","平平仄仄仄，仄仄仄仄仄。","仄○仄平平，○平平仄仄。","○平平仄平，仄仄平平仄。"],"paragraphs":["我穷亲旧绝，君来殆天遣。","度关一句妙，不拨机自转。","令人意颓然，盎如醉黎衍。","新诗丽吴姬，雾鬓风前卷。","细看发豪放，川犇惊地喘。","才高那可妒，默念耳自反。","不禁数余年，三眠蚕欲茧。","思君谁与同，月度微云浅。"],"title":"次韵彭子长佥判二首  其一"}
