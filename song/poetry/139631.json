{"author":"陈著","id":139631,"strains":["仄仄平平○，平仄平○○。","○○仄仄平，仄仄平平○。","仄仄仄平平，平仄平仄平。","平平○仄仄，仄仄○仄平。","仄仄仄仄仄，仄平平仄○。","平平仄仄仄，仄平仄平平。","平平仄平平，仄仄平仄平。","平仄平仄仄，○仄○平平。","仄仄仄仄仄，仄仄平仄平。","仄平仄仄平，仄仄平平平。"],"paragraphs":["叶叶青霞衣，来赴山中期。","相看到忘言，日夜春风吹。","昨夜雨潇潇，今日君欲归。","人生如梦寐，世道正崄巇。","我发白已委，况堪生别离。","君归不可驻，我心得君知。","阑干与云平，白鸟来往飞。","安得身有翼，长与相追随。","举手一揖别，不作儿女悲。","一樽尚可同，百里非天涯。"],"title":"送董伯和西归"}
