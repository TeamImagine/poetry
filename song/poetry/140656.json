{"author":"姚勉","id":140656,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["火伞停空更不移，此身如著甑中炊。","蝇方附热争投案，蝉欲追凉别过枝。","静话竹窗煎雪浪，倦投水馆卧风漪。","渠侬个底休嫌热，闻道泸南正出师。"],"title":"和张公望苦热韵  其一"}
