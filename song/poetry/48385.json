{"author":"杨万里","id":48385,"strains":["仄仄平平仄仄平，平平仄仄仄平平。","平平平仄平仄仄，仄仄平平平仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["我昔绫衾下直时，公为璧水大宗师。","清风明月行乐耳，布袜青鞋随所之。","颠倒壶觞留落日，翻腾山水入新诗。","我来公去如相避，送眼行尘不得追。"],"title":"送颜几圣龙学尚书出守泉州二首  其二"}
