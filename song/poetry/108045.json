{"author":"赵必愿","id":108045,"strains":["平平平平平，仄○平仄平。","仄仄平仄平，平平平平平。","仄平平仄仄，仄平○仄平。","平平仄仄仄，平仄平平平。","平平仄仄仄，仄○○平平。","平仄仄平仄，○仄○仄○。","仄仄仄○仄，仄平仄平平。","平仄仄平仄，平仄平平平。","平平仄平仄，平仄仄平平。","仄平仄仄仄，平仄平仄平。","平仄仄仄仄，○仄○平平。","仄平仄平仄，平仄平仄平。","平仄平平仄，仄仄仄仄平。","仄平平仄仄，仄仄平平平。","平平仄仄仄，仄平平仄○。","仄仄平平仄，仄○平平平。","平平仄仄仄，仄仄平平平。"],"paragraphs":["维兹城南楼，废兴端有时。","昔我忠定公，楼成旋西归。","拜厅惭匪肖，易麾繇好溪。","循环六十载，乌兔惊梭飞。","吁嗟古雉堞，巨浸堕藩篱。","陶甓既还旧，更创如有期。","岁事喜中稔，度材授工师。","非敢侈轮奂，聊尔遵先规。","江山展图画，栏槛倚晴晖。","肯堂久在念，今我身则夷。","辽鹤去不返，遗墨犹淋漓。","一时賸篇咏，皆表而出之。","登眺惟畴昔，未觉此举非。","落成灯火夜，万点天星移。","潮生月在浦，酒阑风满衣。","幸继前人躅，敬和前人词。","斯楼傥不朽，庶慰蒸湘悲。"],"title":"重建神秀楼追和忠定公韵"}
