{"author":"严维","id":5618,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["如今相府用英髦，独往南州肯告劳。","冰水近开渔浦出，雪云初卷定山高。","木奴花映桐庐县，青雀舟随白露涛。","使者应须访廉吏，府中惟有范功曹。"],"title":"送崔峒使往睦州兼寄薛司户"}
