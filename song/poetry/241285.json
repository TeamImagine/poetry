{"author":"周紫芝","id":241285,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["数椽元著乱山丛，强入天街踏软红。","老去只思青眼旧，诗来犹数白头翁。","身游吴越千山外，春落邯郸一枕中。","赖有可人俱在眼，举杯惟欠与君同。"],"title":"次韵方元相见寄"}
