{"author":"杜荀鹤","id":32918,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["为政为人渐见心，长才聊屈宰长林。","莫嫌月入无多俸，须喜秋来不废吟。","寒雨旋疏丛菊艳，晚风时动小松阴。","讼庭闲寂公书少，留客看山索酒斟。"],"title":"和友人寄长林孟明府"}
