{"author":"陆游","id":34558,"strains":["仄仄平平仄仄平，仄平仄仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["造物宁能困此翁，浩歌庭下答松风。","煌煌斗柄插天北，焰焰月轮生海东。","皂纛黄旗都护府，峨冠长剑大明宫。","功名晚遂从来事，白首江湖未叹穷。"],"title":"冬夜月下作"}
