{"author":"吴则礼","id":223640,"strains":["平平仄平仄仄平，仄○仄仄平平平。","平平○仄○仄平，仄○仄仄仄仄平。","平平仄仄仄仄平，仄仄仄○平仄平。","平平○平仄仄○，平平○仄○仄○。","平仄平平仄仄仄，仄仄仄平平仄仄。","平○仄仄平仄平，仄仄仄平平仄仄。","仄平平平仄平仄，仄仄平○平仄仄。","仄仄○仄仄仄平，仄仄平平平平仄。","仄平平平仄○仄，仄仄仄平平仄仄。","仄平○仄仄仄平，仄仄平平仄平仄。","平平仄仄平仄○，仄仄平平平仄仄。","仄仄平仄仄平仄，平平平平仄仄仄。"],"paragraphs":["江头雪花一尺围，不妨屋角梅垂垂。","江头三日浪簸船，不妨老子被底眠。","权奇突兀众所嗔，大是个中英特人。","何曾论渠破与堕，余生且办担板过。","嗟我星星复种种，四十八年环堵梦。","君看后省粱肉盘，只似荜门葵苋供。","莫云侬诗太愁绝，半世全凭毛颕脱。","熟处难忘却自嫌，面目堪憎为饶舌。","腐儒诸方饱行脚，习气偶存言语缚。","独忧汤饼唤睡魔，背贴蒲团鼻雷恶。","拈时勿著文字相，肯对痴儿夸伎俩。","屈宋真眼向前会，阿球端知有此事。"],"title":"戏作简朱天球"}
