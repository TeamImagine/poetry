{"author":"陆游","id":40894,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["羸躯对影怆余龄，追念平时只自惊。","夏木正浓桐叶坠，秋风未起草虫鸣。","蠹鱼似是三生业，汗马难希百世名。","小雨迎凉何所作，北窗还对短灯檠。"],"title":"雨夜"}
