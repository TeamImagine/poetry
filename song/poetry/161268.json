{"author":"戴表元","id":161268,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["人间岩石乱纷纷，严子台名最喜闻。","何术缩渠千里脉，有人分得两峰云。","天边路远星还动，江上潮回日又曛。","解道泥途等轩冕，东西更有范希文。"],"title":"鲜于伯机家钓台石"}
