{"author":"姜特立","id":31839,"strains":["仄平平仄平，仄仄仄平仄。","仄平仄仄平，仄仄仄平仄。","平仄仄平仄，平仄平平仄。","平平平○仄，平仄仄平仄。","平平○平仄，平仄仄平仄。","仄仄仄平仄，仄仄平平仄。","平平平平平，仄仄仄平仄。","平平○仄仄，平仄仄平仄。","平平仄仄仄，仄仄平平仄。","○平仄平仄，仄仄仄平仄。","仄平仄仄平，仄仄○仄仄。","仄仄○平平，平仄仄平仄。"],"paragraphs":["茧庵吾自名，所喜以吾息。","一丝出巧心，口眼费经画。","无畏亦无累，丰俭随人力。","时时携妻子，杯酒纵酣适。","家人献歌舞，宾友杂嘲剧。","此意少人解，此庇无终极。","曹瞒西陵前，作伎竟何益。","刘伶坟上土，谁与酒浇滴。","高堂岂不好，要自非吾宅。","王侯与氓隶，万古一枯腊。","自营自落之，讵敢当达识。","有酒更频来，宽作十年客。"],"title":"茧庵 落成"}
