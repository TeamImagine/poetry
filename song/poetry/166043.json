{"author":"陆文圭","id":166043,"strains":["仄平仄仄平平○，平仄平平仄仄平。","平平仄仄仄○仄，仄仄仄仄仄仄平。","仄仄平○仄平仄，仄平仄平○平仄。","平平仄仄仄○仄，仄仄平平平平仄。","仄○仄仄○○平，平仄平平○平仄。"],"paragraphs":["渡江莫盛乾淳间，虞范诸贤鬓未斑。","功名草草负遗恨，老死不见巩洛山。","我近经行石湖路，范家水名王家墓。","风流一代竟澌尽，手泽何人为珍护。","直当慷慨论兴亡，奚暇悲歌叹衰暮。"],"title":"书范石湖白髭行后"}
