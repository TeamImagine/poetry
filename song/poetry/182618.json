{"author":"强至","id":182618,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["山腰碧瓦郁参差，势压开元观阁基。","野气欲来云拂地，天光不动水平池。","飞檐鸟道愁相逼，故国人烟入俯窥。","便拟幽寻随杖屦，清秋幕府事文移。"],"title":"题灵泉观阁"}
