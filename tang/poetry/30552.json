{"author":"罗隐","id":30552,"strains":["平仄平平仄仄平，仄平平仄仄平平。","仄平仄仄平平仄，平仄仄平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["多病无因櫂小舟，阖闾城下谒名侯。","水寒不见双鱼信，风便唯闻五袴讴。","早说用兵长暗合，近传观稼亦闲游。","须知谢奕依前醉，闲阻清谈又一秋。"],"title":"秋日有寄姑苏曹使君"}
