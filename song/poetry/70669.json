{"author":"袁说友","id":70669,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["南北城高俯堑深，过帆猝猝倦登临。","两山未远瓜洲渡，十里俄惊皂角林。","坐想英灵犹炯炯，眼看祠庙独阴阴。","塘村共说兴亡处，笑指东河血未沉。"],"title":"过皂角林"}
