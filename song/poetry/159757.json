{"author":"郑思肖","id":159757,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄仄平仄，平仄平平仄仄平。"],"paragraphs":["愤气填膺奈若何，千生万死不消磨。","夷齐道丧纲常坏，汤武兵兴叛逆多。","天外游心穷碧落，风前注目寄苍波。","此时此意那容说，环顾斜阳一浩歌。"],"title":"八砺三首  其三"}
