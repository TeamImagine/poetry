{"author":"黄文雷","id":144424,"strains":["平平仄仄，仄仄仄仄。","仄平仄仄，平平仄仄。","平平仄仄，仄仄仄仄。","仄平仄仄，仄仄仄仄。","平平仄仄仄仄仄，仄平仄仄平仄仄。","仄平平仄仄平○，仄仄平○平仄仄。","仄平平仄仄仄平，仄平平仄平仄○。","○○仄仄仄平仄，仄平○仄平仄平。","仄平仄平平，仄平○仄仄。","平○平仄○，○○平仄仄。","仄仄仄仄平仄平，仄○仄仄平平平。","平平仄仄仄仄仄，平仄平仄平平平。","仄○仄平仄仄平仄平，仄○仄仄仄仄○仄平。","○○仄平仄仄平，仄平平仄仄仄平。","平平仄仄平平平，仄仄仄仄○○平。","平仄仄仄仄仄平○仄仄仄仄，仄仄仄仄仄仄仄仄平平仄平○平。"],"paragraphs":["僧之饮酒，地狱咫尺。","此僧饮酒，天龙辟易。","僧之饮酒，背面扺讳。","此僧饮酒，口角觱沸。","披毛带角即不理，倒阶卧路而已矣。","一生般若几杯汤，个是逃禅真法子。","不忧兜率不着渠，只忧兜率无酒酤。","临行自谤不羞耻，至今留与人画图。","画图得龙眠，画形兼画意。","君看阿堵中，如如元不死。","是卧是死谁得知，手中尚记携鸱夷。","翻河倒海不救渴，安得余沥流于斯。","我观此僧面孔真滑稽，醉中定解草圣并赋诗。","当其幕天席地时，惜无人以笔墨随。","纷纷散圣今何为，赖有一醉留其奇。","君不见夜雨闭门难学柳下惠，又不见背水置阵古来惟有韩将军。"],"title":"题醉僧图"}
