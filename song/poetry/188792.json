{"author":"寇准","id":188792,"strains":["平仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平仄仄，仄仄平平仄仄平。"],"paragraphs":["春雨萧萧寒食天，远行犹在楚江边。","人思故国迷残照，鸟隔深花语断烟。","薄宦未能酬壮节，良时空自感流年。","因循未学陶潜兴，长见孤云倍黯然。"],"title":"巴东寒食"}
