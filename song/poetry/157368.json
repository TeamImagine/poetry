{"author":"韩维","id":157368,"strains":["平平平平平，平仄平仄○。","仄仄仄平仄，平仄平仄平。","仄仄平仄仄，仄仄平平平。","平平平仄平，仄仄平仄平。","仄平平仄○，仄仄平仄平。","仄仄仄仄平，仄平○平平。","仄平平仄平，仄仄○○平。","仄平仄平仄，仄○平平平。"],"paragraphs":["时哉清川鱼，罹此钩网牵。","稚子捧盘至，鳞采金翠骈。","一感仁者意，泳我清泠泉。","晨跳翻绿萍，暮息依白莲。","脱身刀俎间，永以终尔年。","唯昔郑国侨，亦尝叹悠然。","以方斯可欺，孟子称其贤。","永怀古人懿，屡叹春风前。"],"title":"放鱼"}
