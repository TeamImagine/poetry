{"author":"滕岑","id":67809,"strains":["仄平平仄仄，仄仄仄仄平。","仄仄○○平，仄○平仄平。","仄平平平仄，平仄仄仄平。","平平○○平，仄仄仄○平。","仄仄仄平平，平仄仄平平。","平平仄仄仄，仄仄平平平。","仄平仄仄仄，仄仄平仄○。","仄仄○仄仄，仄仄○平平。","平仄仄仄仄，仄仄仄○平。","仄平仄仄仄，仄仄仄仄平。"],"paragraphs":["是非俱幻影，妄别伪与真。","世界如空华，谩分浇与淳。","古人今何在，千载一梦新。","唐虞且空虚，岂复有隋秦。","况我此之身，天地一微尘。","区区欲徇世，用力嗟徒勤。","迩来稍自悟，遂与杯酌亲。","世味如嚼蜡，说酒犹生津。","朝醉忘盥颒，暮醉忘冠巾。","世人自我异，我岂异世人。"],"title":"和陶渊明饮酒诗  其二○"}
