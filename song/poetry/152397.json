{"author":"方一夔","id":152397,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平平仄平。"],"paragraphs":["画鹢鸣鼍水满湖，千年遗恨渺平芜。","累臣水底沉鱼冢，玉女钗头缀虎符。","双鬓点斑羞绿艾，一樽凝碧怯香蒲。","楚乡旧俗生凄怆，愧杀人间懦丈夫。"],"title":"重午二首  其一"}
