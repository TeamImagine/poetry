{"author":"曹勋","id":14614,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["才看桃李锦成围，忽使园林绿作堆。","远草将人双眼去，飞花引蝶过墙来。","簿书节里无多著，怀抱朝来得好开。","已是七分春去了，何须鸟语苦相催。"],"title":"三月十日"}
