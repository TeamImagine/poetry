{"author":"陆游","id":34975,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["走遍人间老更穷，强寻一笑与谁同。","簿书衮衮呻吟里，歌舞纷纷困睡中。","手版倒持悲末路，寒江独钓愧高风。","知心赖有谭夫子，时遣书来问放翁。"],"title":"官居书事二首  其二"}
