{"author":"赵希逢","id":130474,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["艰难险阻谩曾经，有惠终输有福人。","邈尔大钧休致问，澹然方寸自能神。","早知造物难侥幸，何似虚怀任屈伸。","但看四时周复始，几曾雪后不回春。"],"title":"和不祷"}
