{"author":"方仲谋","id":184962,"strains":["仄仄平平仄仄平，平平平仄仄平平。","平平仄平仄平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["水色山光照曲阑，芳春时节称游观。","鶑花不为少年惜，尊俎莫辞终日欢。","香逐好风来席上，景随佳句落毫端。","人间胜事今犹古，谁识相并四者难。"],"title":"南峰亭"}
