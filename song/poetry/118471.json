{"author":"张侃","id":118471,"strains":["仄仄仄仄○，○平平平仄。","平仄○仄平，平仄仄仄仄。","仄平平平平，平○○仄仄。","仄平仄平平，仄平平仄仄。","平平仄仄平，平○仄仄仄。","仄平平仄○，仄○平平仄。","仄仄仄平平，○仄仄平仄。","平仄○仄平，平仄平仄仄。"],"paragraphs":["孔圣道不行，乘桴浮于海。","非子深寓言，诚欲警不逮。","我生游江湖，舟泛听自在。","有时月初生，满天云去叆。","今朝到海边，潮迟立可待。","固知源脉长，下藏鱼龙队。","想见景晴明，间亦露光彩。","因尔观自然，天地能主宰。"],"title":"观海"}
