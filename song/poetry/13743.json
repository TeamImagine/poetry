{"author":"宋祁","id":13743,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["未老辞荣上所褒，官闲犹寄白云曹。","海边人乐鸥先下，笼外天多鹤始高。","此路逍遥真有趣，他年侍从信为劳。","清商弟子歌声妙，谁判挥金引冻醪。"],"title":"闻王侍郎请老"}
