{"author":"周必大","id":50393,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["淳熙又贡第三春，驿骑新驰度剑津。","七祖师泉难话旧，八功德水且尝新。","雪亭烹处休装景，火阁煎时却可人。","只恐春从官柳动，乐天还欲醉精醇。"],"title":"邦衡侍郎留金陵再用津字韵赋诗谢送赐茗复以丙申小春四銙寄赠"}
