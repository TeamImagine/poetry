{"author":"魏野","id":188423,"strains":["仄仄平平平仄仄，平平仄仄仄平平。","平平仄仄平平仄，仄仄仄平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["召伯城边劳梦想，滕王阁上动诗心。","闲思已隔江山远，老别那堪岁月深。","三径出稀青草合，双眸望久墨花侵。","翻嗟珍簟虽蒙寄，早晚同将坐卧吟。"],"title":"酬和提刑王国博见寄兼谢惠竹簟"}
