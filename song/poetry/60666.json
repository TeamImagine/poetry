{"author":"许及之","id":60666,"strains":["仄平仄仄平平平，平○仄仄平○平。","仄平仄仄仄仄平，仄平仄仄仄仄平。","○平仄仄仄仄○，○平仄○平仄平。","仄仄平平仄仄平，平平仄仄○平平。","平平平仄仄仄平，平平仄平仄仄平。"],"paragraphs":["蔡郎百战吞贤关，彤庭射策谁其班。","桂枝第一几得攀，一官去纠蜑与蛮。","留台友第季孟间，吟诗远过陈后山。","使觅仙山大药还，归来五色应斓斑。","因声为语大匠般，君何不来予汗颜。"],"title":"送蔡骏叟往金陵见留守李尚书"}
