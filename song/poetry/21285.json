{"author":"晁公溯","id":21285,"strains":["平仄仄平仄，平平平仄平。","平平仄仄仄，仄仄仄平平。","仄仄仄平仄，仄平平仄平。","仄平平仄仄，仄仄仄平平。"],"paragraphs":["通变莫如易，韦编存至今。","如传仲尼手，尽见伏羲心。","此去被清问，岂惟蒙赏音。","要通天下志，观象得惟深。"],"title":"去八月同张文饶考试始遂言集执经问道至今不敢忘因成二诗  其二"}
