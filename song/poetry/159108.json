{"author":"方凤","id":159108,"strains":["平平仄仄平，仄仄仄平仄。","平○仄仄平，仄仄平平仄。","仄仄仄仄平，平仄仄○仄。","平平仄仄仄，平仄○○仄。","平仄仄仄平，仄仄平平仄。","○○仄平仄，仄仄平平仄。","平平平仄平，平仄平平仄。","○仄仄○仄，平平仄平仄。"],"paragraphs":["怀哉止所翁，与我几觞菊。","方当旧节来，已作秋原哭。","会葬有远朋，风雨此淹宿。","佳儿敬父执，姻友更敦睦。","投辖不愧遵，设醴仍为穆。","其如插萸遍，不见而翁独。","悲欢今昨筵，还往东西毂。","回首试长望，依依但云木。"],"title":"重阳对菊得菊字"}
