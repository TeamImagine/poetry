{"author":"刘才邵","id":250882,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["秋鸿社燕若为情，歧路东西亦可惊。","入夜朔风摇画角，满空星斗罩高城。","吴江浪阔兼天涌，楚塞山长尽日横。","记取别筵看剑处，怕听庭树晓鸡声。"],"title":"次韵送卢汝舟"}
