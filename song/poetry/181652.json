{"author":"郑獬","id":181652,"strains":["仄平○平仄，平仄仄平仄。","平平仄平仄，仄仄平平平。","平平仄仄仄，仄仄○仄平。","仄平仄平仄，仄平平仄平。","仄仄仄○仄，仄○平仄○。","平○仄仄仄，仄平平仄平。","平仄仄平仄，仄平仄仄平。","平仄仄平仄，仄仄平平平。","仄仄平仄仄，○仄仄平平。","平仄平仄仄，仄仄仄平平。","仄仄平平仄，仄仄仄平○。","平平仄仄平，仄平平仄○。","仄仄仄平○，平仄平○平。","○平仄平仄，○平平仄平。"],"paragraphs":["地风如狂兕，来自黑山旁。","坤维欲倾动，冷日青无光。","飞沙击我面，积雪沾我裳。","岂无玉壶酒，饮之冰满肠。","鸟兽不留迹，我行安可当。","云中本汉土，几年非我疆。","元气遂隳裂，老阴独盛强。","东日拂沧海，此地埋寒霜。","况在穷腊后，堕指乃为常。","安得天子泽，浩荡渐穷荒。","扫去妖氛俗，沐以楚兰汤。","东风十万家，画楼春日长。","草踏锦靴缘，花入罗衣香。","行人卷双袖，长歌归故乡。"],"title":"回次妫川大寒"}
