{"author":"陶雍","id":19109,"strains":["仄○仄平仄，仄平平仄○。","仄平平仄仄，平仄仄平平。","平仄平平仄，平○仄仄平。","平平仄仄仄，○仄仄平平。","仄仄平平仄，○平仄○平。","仄平平仄仄，仄仄仄○平。","平仄○平仄，平平仄仄平。","仄○平仄仄，仄仄仄○平。","平仄○平仄，平平仄○平。","平平仄平仄，平仄仄平平。"],"paragraphs":["右相历兵署，四松皆手栽。","𣃁时惊鹤去，移处带云来。","根倍双桐植，花分八桂开。","生成造化力，长作栋梁材。","岂羡兰依省，犹嫌柏占台。","出楼终百尺，入梦已三台。","幽韵和宫漏，余香度酒杯。","拂冠枝上雪，染履影中苔。","高位相承地，新诗寡和才。","何由比萝蔓，攀附在条枚。"],"title":"和兵部郑侍郎省中四松诗"}
