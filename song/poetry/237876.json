{"author":"王庭珪","id":237876,"strains":["○平仄仄平平仄，仄仄平平仄平仄。","○平平仄仄○平，仄仄平平○平仄。","仄平仄仄平平平，仄平仄仄仄仄仄。","平平平仄仄平○，仄仄平平○仄仄。"],"paragraphs":["苍龙阙下同充赋，偶著青衫脱寒素。","当年千佛共题名，势若飞黄正腾骛。","此时入彀多英雄，只今岂可一二数。","朱轮丹毂满人间，亦有倾辀犹载路。"],"title":"次韵刘谦夫同年二首  其二"}
