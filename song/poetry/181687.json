{"author":"郑獬","id":181687,"strains":["仄平仄平仄，仄仄仄仄平。","仄仄仄○○，仄仄仄平平。","○○仄平仄，平仄仄仄平。","平平仄仄仄，仄仄仄平平。","仄○仄平仄，仄仄仄仄平。","仄仄仄平仄，仄○仄仄平。","仄仄平仄○，仄仄仄平平。","仄平平仄平，平仄仄平平。","仄平仄平○，仄仄仄平平。","平仄仄仄仄，仄仄仄平平。","仄仄平仄平，平平仄仄平。","仄平○平平，平仄仄平○。","仄仄平仄仄，仄○仄○平。","仄仄仄平仄，平平平○平。","仄平仄仄平，平仄仄平平。","平仄仄仄仄，平仄仄○○。","仄平仄仄仄，仄仄平仄平。"],"paragraphs":["少年喜风雪，走上百尺楼。","买酒不论钱，贳却紫貂裘。","相从尽豪客，楼下系紫骝。","雄心视宇宙，万事叶沉浮。","欲骑凤凰去，肯顾万户侯。","误奏上林赋，白衣对冕旒。","一钓沧海空，遂跨六鳌头。","去年辞紫微，龙节得荆州。","渚宫美游观，绛帐压清流。","风雪不异昔，乱眼玉花稠。","日月翻两车，俄惊十五秋。","故人如飞云，零落不能收。","老意虽未伏，酒量已难投。","吊影对明烛，金樽谁献酬。","隔年得一书，何足解沉忧。","安得缩地术，来此醉相留。","故人不可见，敢忘贫贱游。"],"title":"对雪寄一二旧友呈张仲巽宗益运判"}
