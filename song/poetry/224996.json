{"author":"饶节","id":224996,"strains":["仄仄仄仄仄平仄，仄仄仄平平仄仄。","仄仄平平仄仄平，仄仄平平○平仄。","平平仄仄仄仄仄，仄仄仄平平仄仄。","平平仄仄仄仄平，仄仄平平平○仄。","仄仄仄平○仄平，平仄○平仄平仄。","仄平仄○仄○仄，仄平平仄仄平仄。","仄平仄仄仄平○，仄仄平平仄平仄。"],"paragraphs":["老骥伏枥志千里，烈士暮年心不已。","不用悲歌击唾壶，尚挟平戎献天子。","书成未上忽自悟，便逐道人林莽去。","年来着脚古道场，疾病魔人无屏处。","不遇我公如古人，零落离披作风絮。","我公德量大如海，太平天子待真宰。","乞身莫待我公行，早向千峰万峰外。"],"title":"上范谦叔左丞求退"}
