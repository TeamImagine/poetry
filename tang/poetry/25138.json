{"author":"薛能","id":25138,"strains":["仄仄仄平平，平平仄仄平。","仄平平仄仄，仄仄仄平平。","仄○平平仄，平平仄仄平。","仄平平○仄，仄仄仄平平。","仄仄○平仄，平平仄仄平。","仄平○仄仄，仄仄仄平平。","仄仄○平仄，平平○仄平。","○平平仄仄，仄仄仄平平。","仄仄平平仄，平平仄仄平。","仄○仄仄仄，仄仄仄仄平。","仄仄平平仄，○平仄仄平。","○○○仄仄，○仄仄平平。"],"paragraphs":["异色禀陶甄，常疑主者偏。","众芳殊不类，一笑独奢妍。","颗折羞含懒，藂虚隐陷圆。","亚心堆胜被，美色艳于莲。","品格如寒食，精光似少年。","种堪收子子，价合易贤贤。","迥秀应无妒，奇香称有仙。","深阴宜映幕，富贵助开筵。","蜀水争能染，巫山未可怜。","数难忘次第，立困恋傍边。","逐日愁风雨，和星祝夜天。","且从留尽赏，离此便归田。"],"title":"牡丹四首 一"}
