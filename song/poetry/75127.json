{"author":"赵蕃","id":75127,"strains":["平仄○平仄仄平，仄平平仄仄平平。","平平仄仄○平仄，平仄仄仄仄仄平。","平仄仄平平仄仄，平平仄仄仄平平。","平平○仄平仄仄，仄仄平平仄仄仄。"],"paragraphs":["诗老当年聚此州，迩来零落尽山邱。","公虽𫏐尔淹时用，天岂特令继夙游。","幽事傥多尘事绝，灵山孰与博山优。","林栖相去无百里，窈窕崎岖可后不。"],"title":"呈辛卿二首  其一"}
