{"author":"释行海","id":145977,"strains":["仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["旧馆迟留春欲暮，小山林石带平原。","自怜萍迹随流水，每到花时感故园。","鸟啄雨墙红落杏，蝶翻风砌绿抽萱。","十年未遂东归计，白发慈亲独倚门。"],"title":"壬申春寓旧馆偃山房有感而作"}
