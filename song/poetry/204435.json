{"author":"黄裳","id":204435,"strains":["仄平平平仄平仄，仄仄平平平仄仄。","○仄平平平仄平，仄仄平平仄平仄。","仄平仄仄平仄○，仄仄○平仄平仄。","仄仄平仄○仄平，○仄平平仄平仄。","平平仄仄○仄平，平仄平平仄平仄。","仄仄平平平仄平，仄仄○平○仄仄。"],"paragraphs":["岁寒堂前岁寒柏，接见东君无愧色。","正似屠龙方外人，绿鬓还生未垂白。","酒杯放手情已疏，可鄙当时背文客。","世态何足留齿牙，且践清阴坐幽石。","云门对面如有情，安得青童报消息。","莫使仙人开北扉，见我劳生空汩汩。"],"title":"岁寒堂"}
