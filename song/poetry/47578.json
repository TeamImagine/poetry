{"author":"杨万里","id":47578,"strains":["仄平平○仄仄仄，平平仄仄平平仄。","？平平仄平仄平，仄仄仄平平仄仄。","仄○平仄仄平○，○平○仄仄平平。","仄平○仄平平仄，仄仄平平仄仄平。"],"paragraphs":["峡江清空峡雨急，寒声夜半萧萧发。","玻瓈盆面跳万珠，一颗一声清入骨。","梦中搔首起来听，听来听去到天明。","一生听雨今头白，不识春江夜雨声。"],"title":"光口夜雨"}
