{"author":"白居易","id":17074,"strains":["仄仄仄仄仄，平仄○平平。","仄仄平仄仄，○平仄平平。","平平○平仄，仄仄仄仄平。","平仄仄仄仄，仄仄仄平平。","仄平平仄仄，平仄○平平。","仄仄仄仄仄，仄仄仄平○。","仄仄平○仄，平平平仄平。","平平仄平仄，仄仄平○平。","○○仄○仄，仄仄平平平。"],"paragraphs":["昨夜梦梦得，初觉思踟蹰。","忽忘来汝郡，犹疑在吴都。","吴都三千里，汝郡二百余。","非梦亦不见，近与远何殊。","尚能齐近远，焉用论荣枯。","但问寝与食，近日两何如。","病后能吟否，春来曾醉无。","楼台与风景，汝又何如苏。","相思一相报，勿复慵为书。"],"title":"梦刘二十八因诗问之"}
