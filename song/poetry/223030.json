{"author":"李新","id":223030,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["吹鬓东风可但寒，倦飞孤鹤已知还。","花光弄暖翻承雪，云翼回阴却见山。","野水曲行林下绿，春禽唤出夣中闲。","欲营老宅南头住，待驻人间耐久颜。"],"title":"题永康县山光阁"}
