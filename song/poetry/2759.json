{"author":"宋庠","id":2759,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["拂槛清晨念老余，只堪丘壑便悬车。","暗围廓落频移眼，坐况苍华不满梳。","𫄫绶转惭龟钮印，土膏空负鹤头锄。","人生出处真难决，羡杀贤哉汉二疏。"],"title":"因览镜照见衰年状貌有感"}
