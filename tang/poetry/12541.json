{"author":"许敬宗","id":12541,"strains":["仄平○仄仄，○仄仄平平。","平平仄平仄，平仄仄平平。","仄平平仄仄，平仄仄平平。","平○○仄仄，平仄仄平平。","仄仄平平仄，平○平仄平。","平平平仄仄，仄仄仄平平。","平平仄平仄，仄仄仄仄平。","仄平平仄仄，平平仄仄平。","仄仄平平仄，仄仄仄平平。","仄平平仄仄，○平平仄平。"],"paragraphs":["混元分大象，长策挫修鲸。","于斯建宸极，由此创鸿名。","一戎乾宇泰，千祀德流清。","垂衣凝庶绩，端拱铸群生。","复整瑶池驾，还临官渡营。","周游寻曩迹，旷望动天情。","帷宫面丹浦，帐殿瞩宛城。","虏场栖九穗，前歌被六英。","战地甘泉涌，阵处景云生。","普天霑凯泽，相携欣颂平。"],"title":"奉和行经破薛举战地应制"}
