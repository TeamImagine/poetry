{"author":"陈造","id":58824,"strains":["平平仄平○，平平仄仄平。","仄仄仄仄○，平仄仄仄平。","仄仄仄仄仄，平平仄平平。","平平仄平仄，仄仄仄仄平。","仄平平平仄，平仄仄平平。","仄平仄仄仄，○仄○平平。","平平仄仄平，仄○仄平平。","仄仄平○仄，平仄○平平。"],"paragraphs":["惊麋砀洪浸，何人矢丽龟。","遂令老病叟，珍毳及晚炊。","野鹿敢伯仲，江鲟让甘肥。","淮人笃乡义，贱乞等韭葵。","向来无人境，沙漫水无涯。","市声不到耳，茭苇相因依。","今无暴客虞，解衣候朝曦。","厚味真过矣，安食如含饴。"],"title":"雁汊东守风四首  其三"}
