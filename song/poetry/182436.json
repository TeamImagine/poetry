{"author":"强至","id":182436,"strains":["仄平仄仄仄平平，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["洞庭一夜落清霜，枝上新苞叶底黄。","摘去金沙抟作颗，剖来玉露结成囊。","岭头梅小酸无味，渭北梨粗冷欠香。","合荐甘馨调鼎实，未宜登俎奉君尝。"],"title":"和人食橘"}
