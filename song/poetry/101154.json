{"author":"韩琦","id":101154,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["昔嗟官麹岁劳民，尝引新渠激硙轮。","若念经营存爱利，肯从隳朽贵因循。","轩楹遇葺知还旧，花木欣来似见春。","已作州人游观地，即期同俗乐芳辰。"],"title":"再葺双硙"}
