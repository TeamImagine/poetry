{"author":"陆游","id":39054,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["室中恰受一蒲团，也抵三千世界宽。","上策莫如扃户坐，苦闲犹复取书看。","蔬青饭软枝梧老，窗白炉新准备寒。","堪笑此翁幽独惯，却嫌儿女话团栾。"],"title":"冬日"}
