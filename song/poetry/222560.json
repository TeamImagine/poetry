{"author":"毛滂","id":222560,"strains":["仄平平○平，仄仄平仄仄。","平平平平仄，平仄○仄仄。","○○仄平仄，仄仄平平仄。","平平仄仄仄，仄仄平仄仄。","仄仄仄平平，平平仄平仄。","仄仄平○平，平仄○平仄。","仄平平仄仄，仄仄○平仄。","平仄仄平平，○平仄○仄。"],"paragraphs":["使君园中花，造物勤管领。","佳人含朝酒，风软吹莫省。","正应武陵裔，或写瑶池影。","谁云六果下，实抱千岁永。","得地倍秾华，无人亦妍整。","舞困霞衣翩，妆早燕脂冷。","玉堂摛藻笔，一顾长光景。","谁识劝农心，殷勤待遗秉。"],"title":"次韵张台卿桃花诗"}
