{"author":"晁冲之","id":220365,"strains":["仄仄平仄平，仄平○仄仄。","仄平仄平仄，仄仄仄○仄。","平平平仄平，仄仄平仄仄。","仄平仄仄平，平○仄平仄。","平平仄平仄，平仄仄平仄。","○仄仄仄仄，平平仄仄仄。","平仄仄平平，平平仄平仄。","平仄平平平，仄仄○平仄。","仄仄平仄平，仄仄平仄仄。","仄平仄仄仄，仄仄平仄仄。"],"paragraphs":["伯也今代豪，嗜诗如嗜酒。","赋多转遒劲，语老愈深厚。","尘言删不存，妙句元自有。","白华忽补亡，关睢不为首。","埙篪起兄弟，珠玉到朋友。","吟咏九日菊，沉酣八月酎。","搜剔发清新，联翩杂奇丑。","详味吁谟章，用意过杨柳。","但使身愈穷，未信名可朽。","不知造物意，令作清庙不。"],"title":"和十二兄五首  其二"}
