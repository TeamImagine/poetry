{"author":"晁补之","id":214338,"strains":["平平仄平仄，○仄平仄仄。","平平平仄仄，仄仄平仄仄。","平平仄平仄，仄仄平○仄。","○平仄平平，仄仄仄平仄。","○○仄仄仄，仄仄仄仄仄。","○平仄平仄，仄仄仄平仄。","平平仄平仄，仄仄仄○仄。","仄平○仄仄，平仄平仄仄。","平平仄○仄，仄仄平平仄。","平平平仄仄，○仄仄平仄。"],"paragraphs":["唐来木兰寺，遗迹今未灭。","僧锺嘲饭后，语出饥客舌。","今公食方丈，玉茗摅噫噎。","当年卧江湖，不泣逐臣玦。","中和似此茗，受水不易节。","轻尘散罗麹，乱乳发瓯雪。","佳辰杂兰艾，共吊楚累洁。","老谦三昧手，心得非口诀。","谁知此间妙，我欲希超绝。","持夸淮北士，汤餠供朝啜。"],"title":"次韵苏翰林五日扬州石塔寺烹茶"}
