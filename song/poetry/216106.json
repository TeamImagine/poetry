{"author":"张耒","id":216106,"strains":["仄仄仄仄平平平，平平仄仄○平○。","仄平平平仄平仄，仄仄仄仄平平○。","平平仄平平仄仄，平仄○仄平平平。","平平○仄平仄仄，仄仄仄仄○○平。","平平仄仄○平仄，仄仄平仄平平平。","仄平平平平仄仄，仄仄平仄仄仄平。","仄平平平仄仄仄，仄仄平仄○平平。","仄仄平平平仄仄，平平仄仄平○仄。","平平○仄仄平仄，仄仄平平平仄平。","仄仄平○平仄仄，平○平仄仄仄平。","平平平平仄平仄，平仄仄平平仄平。","平平平平仄仄仄，仄○平○平平平。","平平○仄仄仄仄，仄平平仄平仄平。","仄平仄○仄平仄，仄仄仄仄仄仄○。","平平仄仄平仄仄，仄平仄仄仄仄仄。","仄平仄仄仄○仄，○平仄平平仄平。","○平仄仄仄仄仄，○仄仄仄平平平。","平平仄仄仄仄仄，平平仄平仄仄平。"],"paragraphs":["我昔出守来丹阳，江流五月如探汤。","使君之居在山腹，绕舍树石何青苍。","千年药根蟠井底，灵液浸灌通寒浆。","人言枸杞精变狗，夜吠往往闻空廊。","金山荡潏浪花里，一舸遥去随鱼郎。","最奇岩斋人迹少，乳水时滴白石床。","翠鼋坡陀负日色，白蹢掀舞占风祥。","我泊金山凡十日，穷探力取无遗忘。","南风吹我渡江去，已厌淮南尘土黄。","二十年间多少事，身如疲马起复僵。","淮南穷栖众人后，朝食不充藜苋肠。","公来衰颜得一笑，侧听高论惊寻常。","穷阎过我坐至暮，满怀珠玉无秕糠。","乃知世间有清议，未可尽以己意量。","精金白璧天所宝，理无破碎委道旁。","半年耳冷不闻此，过公矍然神激昂。","论文自顾已老丑，从事理绝随飞翔。","斯文有属不但尔，因公作诗我涕滂。"],"title":"赠翟公巽"}
