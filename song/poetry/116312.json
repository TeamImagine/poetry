{"author":"刘克庄","id":116312,"strains":["平平仄仄仄，仄平仄平平。","仄仄仄仄仄，平仄仄仄○。","平平仄仄平，仄仄○平仄。","仄○仄平平，仄仄平平平。","○平○○仄，仄○平仄平。","○平仄仄仄，仄仄平○平。","○○平○平，平仄仄仄平。","平○平仄平，平○○平平。","平仄仄仄平，平平仄平平。","平仄仄○平，平仄仄仄平。","平仄平平仄，仄仄平仄平。","○平仄平平，仄仄平仄平。"],"paragraphs":["吾翁宰木下，有蛟穴而居。","一旦忽死去，灵物不待驱。","秦时灌口君，髣佛其人欤。","但当咏雩风，不必焚尪巫。","三农相劳苦，万顷皆上腴。","其功及百世，否则吾其鱼。","沈沈孚应祠，轮奂粲碧朱。","何当春服成，童冠相携扶。","牢醴荐閟宫，风谣采康衢。","它日送迎神，诗亦不可无。","吾笔虽卑弱，实录非敢诬。","斐然勒碑阴，窃比韩与苏。"],"title":"孚应祠十二韵"}
