{"author":"陆游","id":33793,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平平仄平平。"],"paragraphs":["绣川池阁记曾游，落日栏邉特地愁。","白首即今行万里，淡烟依旧送孤舟。","归心久负鲈鱼鲙，春色初回杜若洲。","会买一蓑来钓雨，凭谁先为谢沙鸥。"],"title":"题绣川驿"}
