{"author":"苏辙","id":197401,"strains":["仄仄仄平○，仄仄○平仄。","○平仄仄仄，平仄平平仄。","平平仄平仄，平仄平平仄。","平平平平仄，平仄平平仄。","平仄仄平平，平平仄平仄。","平○仄平仄，平仄平仄仄。","平○仄平仄，仄仄平平仄。","平仄仄平平，平平仄平仄。"],"paragraphs":["夜雨泗河深，晓日轻舟发。","帆开送客远，城转高台没。","居人永瞻望，归意何仓卒。","公来初无事，丰岁多牟麦。","铃阁渡清风，芳樽对佳客。","登临未云压，谈笑方自适。","朝廷念黧老，府寺虚清剧。","何以寄风流，江山绕官宅。"],"title":"徐州送江少卿"}
