{"author":"史浩","id":19501,"strains":["平○仄平仄，○仄仄平平。","○仄仄仄仄，仄仄平平平。","平平仄仄○，平仄仄○平。","仄○平○仄，○仄仄仄平。","平平仄仄仄，平仄○平平。","仄仄仄仄平，平仄○仄仄。","平平平仄仄，平平仄平平。","平仄仄平仄，平仄仄平○。","○仄平仄仄，仄仄平平平。","平平仄平仄，仄仄平平平。","仄仄平○仄，平平仄平平。","仄仄平仄仄，平○仄平平。","平平仄平平，仄仄仄仄平。","仄仄仄平仄，仄仄○仄平。","○平仄平仄，仄仄仄○平。","○平仄仄仄，仄仄平平平。","平平仄仄仄，仄仄仄○平。","平平仄仄平，平仄仄仄平。","仄平仄平仄，平仄○仄○。","平平仄仄仄，平仄仄平○。"],"paragraphs":["程王二夫子，听履上甘泉。","咳唾妙一世，万斛明珠圆。","官居季孟间，风义帝相先。","每当持论许，闻者殆欲仙。","蛟龙纵巨壑，鹰隼横寥天。","坐令脍炙余，枵腹犹便便。","程方秋欲半，金波照觥船。","追想昔年日，高会有由缘。","亲故持吉语，置酒家东偏。","今年玉堂直，对此宜无眠。","夜色凉如水，冰轮吐层颠。","顾影还自慰，身冠六卿联。","巍巍太平基，圣主乐得贤。","作句纪兹夕，所喜期不愆。","藏之在巾笥，未肯露其全。","王于退食际，髣髴知云然。","求之既愈力，璀璨出长编。","荆潭伫唱酬，凡目一洗湔。","我生亦何幸，披味如击鲜。","明朝问纸价，都下已争传。"],"title":"次韵程泰之尚书"}
