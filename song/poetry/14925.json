{"author":"王铚","id":14925,"strains":["仄仄平平平仄仄，平平平仄仄平平。","平平平仄仄平仄，仄仄仄平平仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["月出云开天宇闲，幽居真赏异尘寰。","冰轮孤挂夜千丈，玉露密零秋一山。","莫望乡关起愁色，胜居沙漠惨离颜。","桂娥应恨无佳句，不识幽人到老闲。"],"title":"中秋山间观月"}
