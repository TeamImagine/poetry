{"author":"曹勋","id":12924,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["不倚蒲团有妙机，搘颐真可助痴儿。","辍君拄颊看山用，拯我垂头欲睡时。","燕坐巧能留蝶梦，吟髭聊复寄莲枝。","从今宁有灵龟叹，一枕跏趺总不知。"],"title":"谢钱处和惠燕坐搘颐莲"}
