{"author":"戴昺","id":117748,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平平仄平平。","仄平平仄平平仄，仄仄平平仄仄平。"],"paragraphs":["诗眼非梅不可遮，三葩五蕋便堪嘉。","瘦如饭颗逢工部，老似磻溪卧子牙。","水影月香参众妙，弟酬兄倡自成家。","快𥬠新酝同清赏，莫待枝头烂缦花。"],"title":"次韵东渠兄观梅"}
