{"author":"杜牧","id":21278,"strains":["仄仄平平平仄仄，平平仄仄仄平平。","平平平仄仄平仄，仄仄平平仄仄平。","平仄平平○仄仄，平平平仄仄平平。","平○仄仄平○仄，仄仄平平仄仄平。","仄仄仄平平仄仄，平○平仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄仄○。","仄平平仄仄平仄，仄仄○平仄仄○。","仄仄○平平仄仄，仄平平仄仄○平。","仄平○仄平平仄，仄仄平平仄仄平。"],"paragraphs":["上党争为天下脊，邯郸四十万秦坑。","狂童何者欲专地，圣主无私岂玩兵。","玄象森罗摇北落，诗人章句咏东征。","雄如马武皆弹剑，少似终军亦请缨。","屈指庙堂无失策，垂衣尧舜待升平。","羽林东下雷霆怒，楚甲南来组练明。","即墨龙文光照曜，常山蛇阵势纵横。","落雕都尉万人敌，黑矟将军一鸟轻。","渐见长围云欲合，可怜穷垒带犹萦。","凯歌应是新年唱，便逐春风浩浩声。"],"title":"东兵长句十韵"}
