{"author":"吴则礼","id":223755,"strains":["平平仄仄仄平平，仄仄○平仄仄平。","仄仄平○仄仄仄，仄○仄仄仄平平。","平平平仄平平仄，平仄平平仄○平。","平仄平平仄平仄，仄平平仄○平？。"],"paragraphs":["千秋北固旧知名，想见禅房掩昼扃。","坐上休论失匕箸，定中那复骇雷霆。","图书遮榻青灯暗，钟鼓喧江白浪腥。","天外楼台近浮玉，与谁飞锡过南{氵霝}。"],"title":"寄甘露传祖宣老二首  其一"}
