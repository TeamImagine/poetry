{"author":"曾几","id":248972,"strains":["平仄仄平仄，平平○平平。","○平仄平仄，仄仄平平平。","仄平平仄仄，仄仄平平平。","仄仄仄平仄，仄平仄平○。","平仄仄仄平，仄仄平平平。","仄○○仄仄，仄仄平平○。","仄仄仄平仄，○○仄○平。","仄平仄仄仄，仄仄平仄平。","仄平仄仄仄，仄仄○平平。","仄仄仄平仄，平平仄平平。","平仄仄仄仄，仄仄平平平。","平平仄仄仄，仄仄平平平。","仄仄平平仄，平仄平仄平。","仄平仄仄仄，仄仄平平○。","仄仄平仄仄，仄仄○平平。"],"paragraphs":["畴昔所欣慕，天台冠坤灵。","兴公妙摹写，粲若披图经。","自怜婴世网，仰愧鸿冥冥。","夙契谅非浅，半生吏金庭。","成此一段奇，得按东吴刑。","又分临海竹，想像山围屏。","稍稍向铃阁，行行叩禅扃。","一丘与一壑，所见皆所聆。","石梁卧剑戟，布水驱雷霆。","五百大开士，神光秘林坰。","于我定不薄，是事初无形。","寒嵒二隐者，在眼谁能青。","庶几闾丘守，胸次明渭泾。","向来石磵耳，鬭讼终朝听。","净洗尘俗状，数上参云亭。"],"title":"初至天台"}
