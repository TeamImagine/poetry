{"author":"洪皓","id":252562,"strains":["○平仄仄仄，平仄仄仄仄。","平平平平仄，平仄仄平仄。","平仄平仄平，仄仄平仄仄。","平仄平平平，仄仄仄平仄。","平平平仄仄，仄仄平平仄。","平平仄仄○，○仄平仄仄。","仄平仄平平，平仄平仄仄。","仄平平平仄，仄仄仄○仄。","仄仄平仄平，仄仄仄平仄。","仄平仄仄仄，仄仄仄仄仄。"],"paragraphs":["驱车陟峻阪，牛毙辙亦败。","羊肠虽云险，兹险最奇怪。","千里无爨烟，四顾多障碍。","烟草何茫茫，信是要荒外。","平生尝险阻，已负垂裳戒。","今兹有此行，其又谁怨憝。","上天实为之，于我无可奈。","死生安之命，靡靡咏行迈。","致命为见危，委质复何悔。","我躬既不阅，我后恤不逮。"],"title":"过穷头岭"}
