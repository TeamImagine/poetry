{"author":"吕南公","id":208822,"strains":["仄平平仄仄平平，仄平平平仄平平。","仄仄仄平平仄仄，仄平仄仄仄平平。","仄平仄仄仄平仄，平仄平平仄仄平。","平仄平平仄仄仄，仄平平仄仄平平。"],"paragraphs":["十年经画凿坏逃，只为乖违不为高。","尽力未能成饱煖，致身那解立勋劳。","已从酒盏忘千虑，羞看贪人校一毛。","游旧惟君尚相记，每将新句访耕皋。"],"title":"酬何威中"}
