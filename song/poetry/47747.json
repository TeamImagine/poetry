{"author":"杨万里","id":47747,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。"],"paragraphs":["竹祖龙孙渭上居，供侬樽俎半年余。","斑衣戏彩春无价，玉版谈禅佛不如。","若怨平生食无肉，何如陋巷饭斯蔬。","不须庾韭元修菜，吃到憎时始忆渠。"],"title":"都下食笋自十一月至四月戏题"}
