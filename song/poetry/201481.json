{"author":"彭汝砺","id":201481,"strains":["仄仄平平仄仄平，平平仄仄仄平平。","平平仄仄仄仄仄，仄仄仄平平仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["万国承平道更尊，君王取士夙临轩。","雕虫立废贾马赋，发策跂闻晁董言。","兰艾同荣春霭霭，鱼龙欲化海浑浑。","风流想见东华路，夹道传呼看状元。"],"title":"奉寄深之学士子开侍郎"}
