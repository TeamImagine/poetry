{"author":"陆游","id":38110,"strains":["仄仄平平仄仄平，仄平仄仄仄平平。","平平仄仄仄仄仄，平仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["破屋飕飕雀鼠穿，迩来四壁愈萧然。","钱多孰谓可使鬼，人众何尝能胜天。","秃尾驴游云外寺，长须奴引竹间泉。","更余一事犹当勉，读易从今十绝编。"],"title":"题庵壁二首  其一"}
