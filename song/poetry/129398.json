{"author":"李曾伯","id":129398,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平平仄，平平仄仄仄平平。"],"paragraphs":["客来远自洞庭滨，一笑相逢耳竞倾。","把酒未须论后约，读书已恨欠前生。","畴堪太乙青藜照，亦有丰城宝剑精。","近在眼前休蹉却，君如未识问君平。"],"title":"甲午淮幕和萧应父赠郑允蹈韵  其二"}
