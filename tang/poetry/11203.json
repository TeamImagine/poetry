{"author":"刘禹锡","id":11203,"strains":["仄仄平平平仄平，仄平仄仄仄平平。","平平仄仄平平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["碧玉孤根生在林，美人相赠比双金。","初开郢客缄封后，想见巴山冰雪深。","多节本怀端直性，露青犹有岁寒心。","何时策马同归去，关树扶疏敲镫吟。"],"title":"酬元九侍御赠璧竹鞭长句"}
