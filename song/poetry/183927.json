{"author":"刘攽","id":183927,"strains":["平平平仄平，仄仄仄平平。","仄仄平平仄，平平仄仄平。","仄平平仄仄，平仄仄平平。","平仄仄平仄，仄平平仄平。","平平平仄仄，平仄仄平平。","平仄平平仄，平○仄仄平。","仄○平仄仄，仄仄仄○平。","仄仄○平仄，○平仄仄○。"],"paragraphs":["名家千里驹，富学五车书。","柱史文无害，弦歌智有余。","素风存翰墨，阴德在门闾。","江汉子男邑，谷城桑柘墟。","曾为都尉治，今亦万家居。","安稳飞凫舄，新鲜缩项鱼。","绣衣夸里父，寿酒荐亲舆。","不作期年别，看君就诏除。"],"title":"送贾士彦延平知光化县"}
