{"author":"许景衡","id":230273,"strains":["平仄平平仄，平平仄仄平。","平平平仄仄，平仄○平平。","平仄平平仄，平平仄仄○。","平平○平仄，仄仄仄平平。","仄仄平平仄，平○仄仄平。","仄○仄仄仄，仄仄仄平○。","仄仄平平仄，○平平仄平。","平○平仄仄，仄仄仄平平。","平仄平平仄，平○仄仄平。","平平仄平仄，仄仄仄平○。"],"paragraphs":["东郡趋锋召，西廱振羽仪。","微言元自得，夫子更谁师。","文物今为盛，贤能众不遗。","秋风看雕鹗，碧海尽蛟螭。","妙选追前辈，高标照一时。","彩衣供戏乐，绛帐欲归迟。","念昔群居盛，论文非我私。","艰难良自信，出处不无疑。","骐骥方千里，鹪鹩但一枝。","田园日牢落，浩荡故山期。"],"title":"寄刘元礼"}
