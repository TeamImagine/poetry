{"author":"邵雍","id":124227,"strains":["仄仄平平平仄平，仄平仄仄仄平平。","平仄仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["竹遶长松松遶亭，令人到此骨毛清。","梅稍带雪微微拆，水脉连冰湱湱鸣。","残腊岁华无柰感，半醺襟韵不胜情。","谁怜相国名空在，吾道如何必可行。"],"title":"依韵和陈成伯著作史馆园会上作"}
