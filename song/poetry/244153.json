{"author":"胡宿","id":244153,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["却饵英芝养道芽，赤霄曾辗绛云车。","眼看碧海成夷路，心记蟠桃结实花。","东府灵方修白石，上清香饭给胡麻。","两双条脱皆金玉，可是南山萼绿华。"],"title":"赠华阳道士朱尊师"}
