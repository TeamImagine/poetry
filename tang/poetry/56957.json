{"author":"韦应物","id":56957,"strains":["○平仄仄仄，平平仄仄○。","平仄平平仄，平平仄平平。","平平仄平仄，仄仄仄平平。","○仄平平仄，平仄仄平平。","仄仄平平仄，○平仄○平。","平○○○仄，仄仄平仄平。"],"paragraphs":["淙流绝壁散，虚烟翠涧深。","丛际松风起，飘来洒尘襟。","窥萝玩猿鸟，解组傲云林。","茶果邀真侣，觞酌洽同心。","旷岁怀兹赏，行春始重寻。","聊将横吹笛，一写山水音。"],"title":"简寂观西涧瀑布下作"}
