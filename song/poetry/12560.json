{"author":"曹勋","id":12560,"strains":["仄平○平平，仄○平平平。","平仄仄平仄，平仄平○平。","仄仄平仄仄，平平仄平平。","平平仄平仄，仄仄○仄平。","平平仄平平，平仄平平平。","平平仄平仄，仄仄平平平。","仄平仄平仄，平仄仄仄平。","平仄仄平仄，平仄平平平。","仄平仄仄平，○平仄仄平。"],"paragraphs":["永怀凝神公，履正群仙夸。","流目厌尘土，轩冕卑泥沙。","羽盖承倒景，飙轮泛晨霞。","前旌络霄队，驻节王母家。","真童发清谣，云表翔哀笳。","楼居映朝日，服采明珠华。","万春等朝菌，欢事讵可涯。","瑶席未终宴，零落蟠桃花。","想同董奉君，更寻上汉槎。"],"title":"寄张达道先生"}
