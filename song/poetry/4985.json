{"author":"释正觉","id":4985,"strains":["仄平平仄平平仄，平仄平平平仄仄。","仄仄平平仄仄平，仄平仄仄平平仄。","平平仄仄仄平仄，仄仄平平平仄仄。","平仄平平仄仄平，仄平仄仄平平仄。"],"paragraphs":["世间尘杂长人瘿，归卧萝龛霜月影。","里许离微妙转功，玉壶夜汲瑠璃井。","吾家语味嚼枯硬，醉饱回来双眼冷。","云水明明得自由，六门事外谁关屏。"],"title":"送嵩上人住庵  其一"}
