{"author":"刘弇","id":209397,"strains":["仄○仄平仄，仄○仄仄平。","平平仄○仄，仄仄仄仄平。","○○仄仄平，仄仄平平平。","平○仄仄平，仄仄平仄平。","平仄仄仄仄，仄仄平平平。","仄仄仄平仄，○平仄平平。","平平仄平平，平平仄平平。","平平仄仄仄，仄仄○仄平。","平○仄平仄，○仄平平平。","平平平平仄，仄仄平平平。","平平仄仄平，仄仄平平○。"],"paragraphs":["我闻豫章境，势胜所至生。","山皆撞空活，水有照骨清。","其间佛老宫，往往联飞甍。","人王邑一隅，古屋才数楹。","尘点自不到，日饱松风声。","十丈挂溪影，虹桥插峥嵘。","揶揄下{鬼夔}魖，踉跄笑麏麖。","师方得所欲，振锡了不撄。","非如入流子，横计多余赢。","秋畦蹲鸱老，昼饭宜香秔。","由来介石身，忽作归云轻。"],"title":"送哲公禅老二首  其二"}
