{"author":"张耒","id":216079,"strains":["平平仄○平仄仄，平平仄○仄平仄。","平平仄仄平平平，仄平平平平仄仄。","平平仄平平仄仄，平平仄平平仄仄。","平○仄仄平仄平，平平平平平仄平。"],"paragraphs":["孤舟夜行秋水广，秋风满帆不摇桨。","荒田寂寂无人声，水边跳鱼翻水响。","河边守罾茅作屋，罾头月明人夜宿。","船中客觉天未明，谁家鞭牛登陇声。"],"title":"海州道中二首  其一"}
