{"author":"吴芾","id":17808,"strains":["平仄仄平仄，仄仄仄仄平。","仄平平仄仄，仄仄仄平平。","平仄平仄仄，平仄仄仄仄。","仄平平仄○，仄仄仄平平。","仄仄平仄仄，仄○平仄平。","平仄平仄平，仄仄○仄平。"],"paragraphs":["嗟我在生日，一饮数十觞。","有时无酒饮，亦复泼醅尝。","今日虽有酒，罗列在我傍。","对之徒自叹，与世隔风光。","所幸埋骨地，不离云外乡。","魂魄时一游，此乐犹未央。"],"title":"和陶挽歌词三首  其二"}
