{"author":"王汝舟","id":191652,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平平仄平平仄仄，仄平仄仄仄平平。"],"paragraphs":["亭开幽谷草堂边，朝暮清音落槛前。","人去日升蓬岛路，客来空爱玉溪泉。","仙翁世界藏沈洞，佛子楼台出半天。","谁为琢磨岩下石，拟将遗事记当年。"],"title":"碧岩亭和许门下韵"}
