{"author":"蔡襄","id":146017,"strains":["平仄平平平仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["亭上风吹藤帽檐，为怜清胜得安恬。","惊涛触岸层澜碎，落日衔山半景尖。","遥认犀奔知鹿角，忽逢龙挂见胡髯。","城南一去通沧海，无限春寒向晚添。"],"title":"和登安济亭"}
