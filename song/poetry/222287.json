{"author":"邹浩","id":222287,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["澄庵一别两炎风，回瞩潇湘兴莫穷。","木耸云山常献瑞，鼎收龙虎妙成功。","精神迥出拘挛外，日月都归笑傲中。","闻说芝园转增胜，杖藜行欲遶芳丛。"],"title":"寄蒋彦回"}
