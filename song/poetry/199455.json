{"author":"丁谓","id":199455,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["数峰回抱隔烟林，一簇招提十里深。","祇合步行寻石径，不宜呵喝入松阴。","遥分画手援毫意，暗起诗人得句心。","梅岭笙歌上高处，孤猿幽鸟减清音。"],"title":"游东山"}
