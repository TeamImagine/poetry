{"author":"刘敞","id":174303,"strains":["平平平平平，平平仄平仄。","平仄平仄○，平平仄平仄。","平平平平仄，？？平仄仄。","○仄平仄平，平平仄平仄。","平○仄仄仄，仄仄平平仄。","仄仄○○仄，平平平平仄。"],"paragraphs":["今兹方隆冬，阳春尚宜少。","何忽雷早闻，因之电争曜。","砰轰非常怒，{石韱}磹通夕照。","号令无乃乖，灾祥谅谁召。","吾闻玉女戏，独得天公笑。","此理正应尔，君毋强讥诮。"],"title":"十二月十一日雷电有作"}
