{"author":"黄庭坚","id":207522,"strains":["仄仄仄平仄，仄平○平平。","平○仄仄○，仄仄平仄平。","平平平平平，平仄平平平。","平平仄仄仄，仄仄仄平平。","仄仄仄仄平，仄仄仄平平。","仄平仄平仄，○○平平平。","○仄仄平仄，仄平仄○○。"],"paragraphs":["倒海弄明月，伐山茹芝英。","婆娑一世间，浩荡怀友生。","佳人貂襜褕，眉宇秋江晴。","胸怀府万物，器识谢群英。","赠我白雪弦，此意少人明。","别怀数弦望，相思何时平。","犹忆把樽酒，夜谈尽传更。"],"title":"答余洪范"}
