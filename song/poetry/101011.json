{"author":"韩琦","id":101011,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["三朝遍喜得晴和，岁美民康此验多。","天运主生方启户，土膏乘暖已腾波。","雪凭空阔高低在，风引韶妍次第过。","霁霭正开先陇近，太行晡景上嵯峨。"],"title":"元日祀坟马上"}
