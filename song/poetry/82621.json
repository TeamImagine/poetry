{"author":"刘过","id":82621,"strains":["平平○，仄仄平，平平平仄平平仄。","平平仄仄仄仄平，平平仄仄仄平平。","仄仄仄仄平平平，仄仄仄仄仄仄平。","平仄仄平○平平，仄仄平仄平仄平。","平仄仄○平仄平，平平仄仄○○平。","平平平仄仄平平，仄仄仄仄仄仄平。","平平平平平平平，仄仄仄仄○仄平。","仄仄平○仄平○，平平仄仄平仄平。","仄平平平仄仄平，仄仄平仄平平平。"],"paragraphs":["车徐行，马后驰，天寒游子来盱眙。","功名邂逅未可知，生身毕竟要何为。","既不起草黄金闺，又不侍宴白玉墀。","何不夜投将军飞，劝上征伐鞭四夷。","沧海可填山可移，男儿志气当如斯。","安能生死困毛锥，八韵作赋五字诗。","金牌郎君黄头儿，有眼不忍重见之。","志大才疏浩无期，逢人举似人笑嬉。","谓之痴人未必痴，唤作奇士何能奇。"],"title":"盱眙行"}
