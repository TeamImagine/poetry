{"author":"白居易","id":14934,"strains":["仄仄仄平平，仄仄平仄平。","平仄平仄仄，平仄仄平平。","仄仄平仄仄，仄○○仄平。","仄仄仄平仄，平仄仄仄平。","仄仄仄仄平，仄仄○平平。","平仄平仄仄，仄仄平仄○。","仄平仄仄平，平仄仄平平。","仄平平仄仄，平仄仄平平。"],"paragraphs":["独上乐游园，四望天日曛。","东北何霭霭，宫阙入烟云。","爱此高处立，忽如遗垢氛。","耳目暂清旷，怀抱郁不伸。","下视十二街，绿树间红尘。","车马徒满眼，不见心所亲。","孔生死洛阳，元九谪荆门。","可怜南北路，高盖者何人。"],"title":"登乐游园望"}
