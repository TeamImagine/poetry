{"author":"王炎","id":69548,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["不惯长安曳履游，贪看冰柱满檐头。","素花一色如梅岭，碎玉无声欠竹楼。","蜡炬欲残方夜永，金钗半醉自春浮。","无毡独坐君知否，也卷陈编索酒舟。"],"title":"萧参议雪中宴客朱佥判有诗因次韵  其二"}
