{"author":"袁燮","id":77202,"strains":["仄仄仄平仄，○仄○平平。","平平仄仄仄，平仄仄平平。","平○○仄○，仄仄平平平。","平○仄仄仄，○仄平平○。","仄平平仄仄，仄仄平平平。","仄平平仄仄，平仄仄仄平。","仄仄平平平，平仄平仄仄。"],"paragraphs":["举世惮炎赫，当暑思高秋。","秋高岂不好，萧瑟令人愁。","何如三伏中，五夜风飕飕。","遥空淡月落，将旦群阴收。","却嫌𫄨绤薄，转觉林塘幽。","出门任所适，清与耳目谋。","借问尘埃人，知此佳致不。"],"title":"夏日早起"}
