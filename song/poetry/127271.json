{"author":"方岳","id":127271,"strains":["仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄仄平仄，仄仄仄平平仄平。","仄仄仄平平仄仄，仄平仄仄仄平平。"],"paragraphs":["欲将春睡了春闲，谁遣杨花点暮颜。","世事不如眠白堕，人情何啻抵黄间。","茫无措手句中句，悔已噬脐山外山。","蚤晚定编长庆集，并教传写落乌蛮。"],"title":"次韵行甫小集平山  其四"}
