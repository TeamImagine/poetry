{"author":"刘长卿","id":55068,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["半山溪雨带斜晖，向水残花映客衣。","旅食嗟余当岁晚，能文似汝少年稀。","新河柳色千株暗，故国云帆万里归。","离乱要知君到处，寄书须及雁南飞。"],"title":"送杨于陵归宋汴州别业"}
