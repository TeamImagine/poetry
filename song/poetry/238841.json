{"author":"孙觌","id":238841,"strains":["仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄仄平仄仄平。"],"paragraphs":["岁晚惊呼身已老，天涯流落首空回。","便将酒力推愁去，且放春光入眼来。","人语嘻嘻争鬬草，宫花闪闪艳妆梅。","雪消水暖春江动，绿涨葡萄万斛醅。"],"title":"次韵王子钦立春二首  其二"}
