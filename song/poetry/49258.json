{"author":"杨万里","id":49258,"strains":["○平仄仄仄，仄仄○仄平。","平仄仄仄平，平平平仄○。","平仄仄仄仄，仄平仄平平。","仄平仄仄仄，仄仄平仄平。","仄仄仄仄仄，平平平仄平。","仄平仄○仄，平仄仄仄平。","平仄仄○仄，仄○平平平。","仄仄仄仄仄，仄仄平仄平。","仄平平平平，仄仄平仄平。","平○○平仄，○平仄平平。","平仄仄平仄，仄仄仄仄○。","仄仄仄平仄，平仄仄平平。","○仄平仄仄，平平仄平平。"],"paragraphs":["过湖见远岫，澹若横碧烟。","晨蔚动霁晖，春滋涵雨鲜。","人世那有此，必疑是庐山。","宿惊恍未定，欲问无暇言。","落日泊四望，诸峰森在前。","老夫急亲指，舟子答果然。","平地起屏障，倚空开旗旜。","潜抱秀润质，不露奇怪颜。","乃知名山尊，未与凡岭班。","严重王公体，雍容德人贤。","何必出锋锐，要骇俗子观。","坐令我生敬，瞻仰忘忧端。","更待孤月出，开篷望晴峦。"],"title":"宿四望山下望庐山"}
