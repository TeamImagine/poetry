{"author":"杨公远","id":151463,"strains":["平平平仄仄平平，仄仄平平仄仄平。","平仄平平平仄仄，仄平仄仄仄平平。","仄平平仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["连朝飞雪满山城，恰负人言雪易晴。","梅顿添肥香不减，竹虽暂屈节还清。","闭门僵卧嗟寒士，煮水烹茶任巨卿。","但喜遗蝗深入地，休夸李愬把吴平。"],"title":"连日雪次黄仲宣韵  其二"}
