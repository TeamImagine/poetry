{"author":"释慧空","id":9786,"strains":["仄仄平平仄，平平仄仄平。","平平平仄仄，仄仄仄平平。","平仄平平仄，平平平仄平。","平平仄平仄，仄仄仄平平。"],"paragraphs":["妙湛清虚理，芭蕉立井身。","惟君俱得地，独我不如人。","书辱寒温问，茶分安乐春。","殷勤拜佳赐，自汲井花新。"],"title":"雪堂仍旧老师和予送可师新字韵见招复作五首寄之兼呈无证  其四"}
