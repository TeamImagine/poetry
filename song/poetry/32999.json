{"author":"陆游","id":32999,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["一出修门又十年，辈流多已珥金蝉。","衰如蠧叶秋先觉，愁似鳏鱼夜不眠。","辇路疏槐迎驾处，苑城残日泛湖天。","君恩未报身今老，徙倚危楼一泫然。"],"title":"晚登望云二首  其一"}
