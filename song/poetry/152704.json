{"author":"释月磵","id":152704,"strains":["仄平仄仄仄仄仄，仄平仄平仄仄仄。","仄仄平平仄平仄，平平平仄仄平仄。","○平仄仄仄○仄，仄仄平仄仄○仄。","平平仄仄平仄平，仄仄仄平仄平仄。","平仄平平仄平仄，○平仄仄平仄仄。","仄○仄仄仄平平，仄仄仄仄仄平仄。"],"paragraphs":["瑞阳俊彦彦侍者，貌山泽癯语洒洒。","访我东湖竹边寺，为言来自远公社。","殷勤载觅赠行语，有语非语笔难写。","浑仑一句持赠君，不可取兮亦非舍。","归见溪边老烟菟，当机有掌休便打。","免教臭口向人开，道汝又捋虎须也。"],"title":"送彦侍者"}
