{"author":"曹彦约","id":84519,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["几年分阃作遨头，又拥皇华岁两周。","岂有休声勤注倚，尚持英簜但咨诹。","只今衮职须谁补，自古官身可自由。","相业青徐宁有定，好将功业张吾州。"],"title":"送雷赴漕召  其二"}
