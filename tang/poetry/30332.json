{"author":"方干","id":30332,"strains":["仄仄平平仄，平○仄仄平。","平平平仄仄，仄仄仄平平。","仄仄平平仄，○平仄仄平。","平○平仄仄，仄仄仄平○。","仄仄平平仄，平平仄仄平。","○平平仄仄，○仄仄平平。","○仄○平仄，平平仄仄平。","仄平平仄仄，仄仄仄平平。","仄仄平平仄，平○仄○平。","平平平○仄，○仄仄平平。"],"paragraphs":["莫问终休否，林中事已成。","盘餐怜火种，岁计付刀耕。","掬水皆花气，听松似雨声。","书空翘足卧，避险侧身行。","果傍闲轩落，蒲连湿岸生。","禅生知见理，妻子笑无名。","更拟教诗苦，何曾待酒清。","石溪鱼不大，月树鹊多惊。","砌下通樵路，窗间见县城。","云山任重叠，难隔故交情。"],"title":"山中寄吴磻十韵"}
