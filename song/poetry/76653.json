{"author":"赵蕃","id":76653,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄仄仄仄，平仄平平平仄平。","仄仄平平平平仄，仄平仄仄仄平平。"],"paragraphs":["江郊重数少陵堂，草木依人亦宠光。","柏藉扶持难雨溜，竹逃剪伐易云长。","鸡苏鶑粟类熟灸，山茗溪茶同摘苍。","我愿糜琼更加璧，助其问字有过扬。"],"title":"以山药傅担团茶送向伯原用旧韵"}
