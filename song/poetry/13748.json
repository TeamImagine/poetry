{"author":"宋祁","id":13748,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["滥陪坐诺已三年，始望霜威绀弩前。","旧业久辞南郡帐，深恩独戴故人天。","头欹解散惭星弁，腹饱侏儒费月钱。","欲托牙琴愬真赏，流尘无奈晦幺弦。"],"title":"献外台王侍御"}
