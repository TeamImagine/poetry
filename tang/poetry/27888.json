{"author":"皮日休","id":27888,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["重到云居独悄然，隔窗窥影尚疑禅。","不逢野老来听法，犹见邻僧为引泉。","龛上已生新石耳，壁间空带旧茶烟。","南宗弟子时时到，泣把山花奠几筵。"],"title":"过云居院玄福上人旧居"}
