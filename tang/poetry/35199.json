{"author":"钱珝","id":35199,"strains":["仄平平○○平平，平仄平平仄仄平。","仄仄平平平仄仄，○平平仄仄○平。","仄仄平平仄仄仄，平平仄仄仄平平。","仄平平○平○仄，仄仄平平仄仄平。"],"paragraphs":["汉家贤相重英奇，蟠木何材也见知。","不意云霄能自致，空惊鹓鹭忽相随。","腊雪初明柏子殿，春光欲上万年枝。","独惭皇鉴明如日，未厌春光向玉墀。"],"title":"同程九早入中书"}
