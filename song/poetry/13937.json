{"author":"宋祁","id":13937,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["独计年华念鬓华，秋来依旧滞天涯。","半分沈约愁销臂，一束锺繇忆赐花。","寂寞林蝉应自叹，氃氋庭鹤待谁夸。","西江闻道通星汉，试借君平问客槎。"],"title":"杪秋官舍念归"}
