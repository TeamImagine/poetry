{"author":"张继","id":4752,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["齐鲁西风草树秋，川原高下过东州。","道边白鹤来华表，陌上苍麟卧古丘。","九曲半应非禹迹，三山何处是仙洲。","径行俯仰成今古，却忆当年赋远游。"],"title":"秋日道中"}
