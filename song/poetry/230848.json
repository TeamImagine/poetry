{"author":"葛胜仲","id":230848,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["掉缭穿桥一线过，济南金色漫浮波。","共疑园客春投茧，直恐针神夜过河。","贯脱已遗交甫珮，缕飞如掷幼舆梭。","晚风披拂俄中断，拆袜虽长苦不多。"],"title":"次韵若拙碧线泉"}
