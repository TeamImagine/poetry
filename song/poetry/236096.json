{"author":"李光","id":236096,"strains":["平平平仄仄平平，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["扁舟来访小丛林，花木通幽院落深。","旋拂胡床成午梦，闲持贝叶动秋吟。","竹声瑟瑟生虚籁，山意峨峨入素琴。","更喜老纲能会事，手携𬬻铫自相寻。"],"title":"游智林寺"}
