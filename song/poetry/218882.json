{"author":"李廌","id":218882,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["轻云细雨放花时，才过清明已夹衣。","拼得酒时教尽醉，可题诗处莫空归。","丁宁莺语机关巧，轻薄杨花气力微。","阊阖晚来行客尽，稚乌相趁入城飞。"],"title":"和钱之道游虎丘二首  其一"}
