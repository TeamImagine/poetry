{"author":"李山甫","id":178813,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["想见寻幽到此山，诗成珠玉笑谈间。","莲花社里千年约，柏子香中半日闲。","寂历松窗连远籁，萦纡竹径断荒湾。","琴堂吏散帘垂昼，舁笋何妨数往还。"],"title":"同知县东公彦游章山寺"}
