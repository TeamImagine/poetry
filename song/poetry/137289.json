{"author":"柴望","id":137289,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["才是青山便卜邻，世情那得较纷纭。","露含远岫分为雨，烟起人家去作云。","柳色晴光扶槛入，鶑声人语隔窗闻。","高斋独卷重帘坐，花落棋床日未曛。"],"title":"高斋晚望"}
