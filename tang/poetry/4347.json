{"author":"钱起","id":4347,"strains":["仄仄平平仄，平○平仄平。","平平仄仄仄，平仄仄平平。","仄仄○平仄，平平仄仄平。","平平平仄仄，平仄仄仄平。","仄仄平○仄，平平仄仄平。","平平平仄仄，平○仄平平。"],"paragraphs":["日爱蘅茅下，闲观山海图。","幽人自守朴，穷谷也名愚。","倒岭和溪雨，新泉到户枢。","丛兰齐稚子，蟠木老潜夫。","忆戴差过剡，游仙惯入壶。","濠梁时一访，庄叟亦吾徒。"],"title":"山斋读书寄时校书杜叟"}
