{"author":"刘敞","id":174419,"strains":["仄仄仄仄○，仄平仄仄○。","仄○平仄仄，仄仄仄仄平。","仄○○○仄，仄仄仄仄仄。","平仄仄仄平，仄平仄平○。","平平平仄平，？仄仄仄平。","仄仄仄平仄，仄平仄平平。"],"paragraphs":["凿井勿惮深，汲绳欲令长。","凿深源不竭，汲远气自凉。","岂如潢污水，汩汩道路旁。","虽复不远求，饮之剧燖汤。","虚烦生四支，淟涊不自强。","野语合为国，愿君著岩廊。"],"title":"浚井"}
