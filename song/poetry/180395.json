{"author":"王安石","id":180395,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["靓妆严饰曜金鸦，比兴难工漫百车。","水种所传清有骨，天机能织皦非花。","婵娟一色明千里，绰约无心熟万家。","长此赏怀甘独卧，袁安交戟岂须叉。"],"title":"读眉山集爱其雪诗能用韵复次韵一首"}
