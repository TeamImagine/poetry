{"author":"郑蕡","id":38247,"strains":["平仄平平仄，平○仄仄平。","平平平仄仄，仄仄仄平平。","仄○平平仄，平平仄仄平。","平平平仄仄，仄仄仄○平。","仄仄平平仄，平平仄仄○。","平平○仄仄，平仄仄平平。"],"paragraphs":["追赏层台迥，登临四望频。","熙熙山雨霁，处处柳条新。","草长秦城夕，花明汉苑春。","晴林翻去鸟，紫陌阅行人。","旅客风尘厌，山家梦寐亲。","迁莺思出谷，鶱翥待芳辰。"],"title":"春台晴望"}
