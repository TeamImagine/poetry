{"author":"梅尧臣","id":46805,"strains":["仄仄仄平平仄平，仄仄仄平○仄平。","平平仄仄仄仄仄，仄仄仄仄平平平。","仄平○仄仄仄仄，仄仄平仄平仄平。","仄仄仄○仄仄仄，平仄平仄○仄○。","平平仄平平仄仄，仄仄仄仄仄仄平。"],"paragraphs":["六月侍臣方赐冰，我赋得之从友朋。","开盘一见水玉璞，置坐百步无青蝇。","热肤收汗起疹粟，不有消渴同茂陵。","杜子每思赤脚踏，韩老尝苦如甑烝。","惭无二公才与学，享此足与俗辈矜。"],"title":"韩子华遗冰"}
