{"author":"方回","id":149371,"strains":["平仄仄仄平，仄平仄平○。","仄仄仄平仄，仄平平○平。","仄仄平仄仄，仄仄平仄平。","仄仄仄仄仄，仄平仄仄平。","仄平平○仄，平○仄仄平。","仄仄仄仄仄，仄仄仄仄平。","仄平仄仄仄，仄○仄平平。","仄仄仄仄仄，仄○仄仄平。","仄平仄仄仄，○仄平平平。","仄仄仄平仄，仄○仄○平。","平平仄仄仄，仄仄平仄平。","仄仄仄仄仄，仄仄仄仄○。","仄仄平仄○，平○平平平。","仄仄平仄平，仄仄平仄仄。","仄仄仄平仄，仄仄平平平。","仄仄仄○仄，平平仄○平。","仄仄仄仄平，仄平仄平平。","仄仄仄仄仄，仄平仄？平。"],"paragraphs":["之子博古今，妙年著儒冠。","顾肯易戎服，屑为游徼官。","未喜弓力武，尚爱虀盐酸。","紫面颊骨耸，赤心胆气完。","得非真将种，终当拜汉坛。","曰予俎豆学，素不梦粪棺。","甬东富海物，槁鲜供烹餐。","曰予岂嗜味，啖茹实所安。","共惟伯厚父，三入专金銮。","万古贮胸次，四溟涸毫端。","今年七十五，两纪歌考槃。","举世一影独，晚进再拜难。","庶几因此行，抠衣趋门阑。","幸不辞孺悲，昼夜勤仰钻。","列宿共辰极，众羽朝祥鸾。","万物各从类，同心臭如兰。","去去不可追，着鞭驶征鞍。","我亦意欲往，惜哉步蹒跚。"],"title":"送曹士弘四明丈亭巡检并呈前尚书翰林学士王公伯厚"}
