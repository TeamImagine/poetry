{"author":"郭祥正","id":192581,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["十亩方塘四岸榕，夕阳初尽月生东。","不嫌瘴地无家别，犹喜山房有路通。","宁使五尘长我缚，得超三界与师同。","迁居却作安居计，病入残年两耳聋。"],"title":"迁居西湖普贤院寄自省上人"}
