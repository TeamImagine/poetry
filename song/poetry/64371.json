{"author":"罗愿","id":64371,"strains":["平仄仄平仄，平平仄○仄。","平平仄仄仄，仄仄仄平平。","仄仄仄仄平，仄仄平仄平。","仄○○平仄，仄仄仄仄平。","平平仄平仄，仄仄仄平平。","平○仄仄平，仄仄平平平。","仄仄平仄平，平○仄仄平。","平平仄平仄，平仄仄平平。"],"paragraphs":["天意欲为雨，川云出相望。","明时揽俊乂，所立固无方。","少小讽二南，美此江汉乡。","猥当兴能职，首辟较艺场。","群儒悦宽简，浩荡出文章。","方观纵壑鱼，忽作抟风翔。","此去升礼闱，旋当对殿廊。","忠言动明主，家国有辉光。"],"title":"鹿鸣燕礼成贻解元诸友并呈通判寺簿兄及众同官五首  其一"}
