{"author":"陆游","id":40742,"strains":["平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平平仄仄平仄，平仄仄仄仄仄平。","仄仄平平平仄仄，平平平仄仄平平。"],"paragraphs":["人生觅饭元多术，最下方为禄代耕。","脱却朝衫犹老健，快如苦雨得春晴。","鸟声频唤五更梦，花气顿醒三日酲。","最喜晨兴闻剥啄，吾儿书札到柴荆。"],"title":"春日杂赋五首  其五"}
