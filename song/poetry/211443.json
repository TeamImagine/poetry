{"author":"刘跂","id":211443,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["春来深觉境翛然，幽鸟檐头接翅眠。","落寞久知身是梦，安闲更喜日如年。","江山南国楼台外，桃李东风锦绣边。","野兴暂成沂水浴，故人盍驾越溪船。"],"title":"答刘槩石豫"}
