{"author":"严羽","id":119114,"strains":["仄平平平仄仄平，平仄仄仄○平平。","平平仄仄○仄仄，平仄仄仄平平平。","平平仄仄○○仄，仄平仄仄平○仄。","平仄平平仄仄平，平平平仄○平平。","仄平平仄平平仄，仄仄平平仄平仄。","平仄平平仄仄平，○平仄仄○平平。","平仄平平平仄仄，仄仄○平○仄仄。","平平仄仄仄仄平，平仄平○仄平仄。","仄仄平○仄仄○，仄平○仄仄平平。","○平仄仄平平仄，平仄平平平仄平。"],"paragraphs":["故人身披紫绮裘，腰佩宝玦骑胡骝。","英风侠气横四海，辞我远向淮南游。","淮南桂树应犹在，八公举手遥相待。","明月高悬五两头，随君千里过淮流。","十年鞍马边城道，又向边城见春草。","春草萋萋路入秦，长安北望空愁人。","荆楚奇材多剑客，感慨相逢思报国。","男儿事业早致身，青鬓须防雪霜迫。","我向人闲久拂衣，白云相伴掩岩扉。","调琴鼓罢清商曲，愁见孤鸿天际飞。"],"title":"送吴会卿再往淮南"}
