{"author":"元稹","id":14679,"strains":["平平仄仄平平仄，仄仄平平仄仄平。","仄仄仄平仄仄仄，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["三千里外巴虵穴，四十年来司马官。","瘴色满身治不尽，疮痕刮骨洗应难。","常甘人向衰容薄，独讶君将旧眼看。","前日诗中高盖字，至今唇舌遍长安。"],"title":"酬乐天见寄"}
