{"author":"赵鼎","id":248332,"strains":["平仄平平仄仄平，仄平平仄仄平平。","平平平仄仄平仄，仄仄仄平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["朝市邱园定孰优，要将闲适换深忧。","门阑终日断还往，父子一樽相劝酬。","云锁山林寒悄悄，风吹雪霰暮悠悠。","醉余身世知何许，莫向东陵觅故侯。"],"title":"雪中与洙辈饮"}
