{"author":"文同","id":168459,"strains":["仄○仄仄平平平，平○仄仄平平平。","平平仄仄仄平仄，平仄仄仄平平平。","平平仄平仄仄仄，平仄仄仄平仄平。","仄平仄仄仄平仄，仄仄仄仄平平平。","仄平仄仄仄仄仄，仄仄平仄○平平。","平平仄仄仄仄仄，仄仄仄仄平平平。","仄平仄仄仄仄仄，平仄仄仄平○平。","仄平仄仄仄平仄，仄仄平仄平○平。","平○仄仄仄平仄，平仄仄仄○○平。","仄平平仄仄平仄，仄仄平仄平平平。"],"paragraphs":["昨看百草抽新芽，今看百草开新花。","岩隈水侧自成列，红丑紫贱何交加。","东皇施恩岂不溥，随所付受无少差。","尔之琐细亦蒙被，尽使奋发争春华。","织丛密蔓不可数，竞起涂抹如矜夸。","妖鶑冶蝶不尔顾，去尔自欲寻名葩。","尔知有艳贵尔否，歌管匝树侯王家。","尔徒此地弄颜色，只自狼籍随泥沙。","何当照水自窥览，枝赧叶惧相藏遮。","晚村无限晒残日，索酒为尔成吁嗟。"],"title":"野花叹"}
