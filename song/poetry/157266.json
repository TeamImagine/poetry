{"author":"陈襄","id":157266,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["暂辞天禄请名藩，养志安贫道可尊。","南国士歌阳羡政，东州人识翰林孙。","重兴阙里诸生学，好荐徂徕一子恩。","平日皂囊应草疏，由来忠谠出家门。"],"title":"送彦祖学士赴兖州"}
