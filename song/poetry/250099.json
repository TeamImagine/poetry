{"author":"郭印","id":250099,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["淅淅乾坤灏气盈，多情明月共秋清。","且将照席银缸背，自有窥檐宝鉴明。","但喜人心都爱好，谁知天度不留行。","反身一视真奇特，夜夜神光莫与京。"],"title":"再和前韵  其二"}
