{"author":"黄庚","id":160545,"strains":["仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["十年不作还家梦，荒草深深锁竹扉。","无主落花随水去，有情啼鸟劝人归。","儒冠寥落风流减，客路凄凉故旧稀。","何日携琴赋归去，踏云自采故山薇。"],"title":"故国有怀呈任子宏提举"}
