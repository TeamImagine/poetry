{"author":"金君卿","id":146426,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平○仄仄平平仄，仄仄平平仄仄平。","平仄平平仄平仄，仄○○仄仄○仄。"],"paragraphs":["人人懽聚庆新阳，我独飞心恋北堂。","薄宦飘流成底事，数年牢落在他乡。","徒将远意凭归雁，不及诸兄捧寿觞。","何幸前春改官去，彩衣相逐戏亲傍。"],"title":"冬至日代书呈诸兄"}
