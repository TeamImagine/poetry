{"author":"陆九渊","id":70222,"strains":["仄○仄仄○，仄仄平仄平。","平仄平仄仄，平仄平平平。","平平仄仄仄，仄仄仄仄○。","仄仄仄仄仄，仄仄平平平。","仄平○平平，平仄平平平。","平平仄仄仄，仄仄平仄平。","平仄平平○，平仄○平平。","平仄仄仄仄，仄仄仄仄平。","仄平仄仄仄，○仄平平平。","仄平平平平，平仄○平平。","平平仄平仄，仄仄○平平。","○仄○仄仄，仄仄平○平。","仄平平平仄，仄仄仄仄平。","仄仄仄仄○，仄仄仄仄平。","仄平仄平平，仄仄平平平。","仄仄平仄仄，仄仄平平平。","平仄仄仄仄，仄仄平平平。","仄仄仄仄平，仄仄平○平。","平仄仄仄仄，仄仄平平○。","平平○仄仄，仄仄平仄平。","仄平仄仄平，平仄平平平。","仄平仄仄仄，○仄平平平。"],"paragraphs":["古重百里长，寄命谋托孤。","今以京秩授，糜至无贤愚。","州家督版帐，殿最视所输。","况乃积弊久，宿负堆文符。","老奸乘仓皇，阴拱为师模。","民穷敛愈急，吏饱官自癯。","天子为焦劳，宵旰思良图。","高选部使者，庶使德意敷。","石君在荐剡，闻者皆欢愉。","不知何方民，凋瘵迟君苏。","君丞固安日，岁旱当蠲租。","县白如故事，守怒牢睢盱。","赖君争之力，意得所请俞。","揭数授里正，俾后不可渝。","又尝宰尤溪，吏辈初窥{门俞}。","首以财匮告，欲辟侵民途。","君乃治税籍，弊蠹穷根株。","简易以便民，上下交相孚。","民自不忍负，岂复烦催驱。","关征且损数，孰谓儒术迂。","使家得此人，黄屋何忧虞。","惜哉不及用，重使吾嗟吁。"],"title":"挽石子重"}
