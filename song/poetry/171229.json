{"author":"无名氏","id":171229,"strains":["平○仄平平，仄仄平○平。","仄○仄仄仄，仄仄平仄平。","仄仄仄仄平，○仄仄仄平。","仄仄○仄仄，平仄平○平。","仄平仄平仄，仄平平仄平。","仄平平仄仄，仄仄仄仄平。","仄仄平仄平，平平平○○。"],"paragraphs":["山行险而修，老我骖且羸。","独驱六月暑，蹑此千仞梯。","世故不贷人，牵去复挽归。","茗碗参世味，甘苦常相持。","白云抱溪石，令人心愧之。","岂无趺座处，逸固不疗饥。","大叫天上人，凉风为吹衣。"],"title":"题壁"}
