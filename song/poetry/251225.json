{"author":"王洋","id":251225,"strains":["仄平平仄○平仄，仄仄平平仄平仄。","平平仄仄仄平平，仄仄平○○平仄。","平平平平仄平仄，仄仄平平平仄仄。","仄平仄○○平平，仄仄平平仄平仄。","平平○仄○平平，仄平仄仄○平平。","平平平仄仄平仄，仄仄仄仄平平平。","平平仄仄○○仄，仄仄平平平仄仄。","仄平平仄仄平平，仄仄仄平○仄仄。","平仄仄仄平平平，仄仄仄仄仄○○。","平平仄仄平○仄，仄仄平平平仄○。"],"paragraphs":["木公金母传瑶爵，九虎开门动鱼钥。","瑶池曼倩别烟霞，海上安期降乔岳。","东牟先生德弥大，静课虚无明寂寞。","背连海峤三双鳌，手取西山一丸药。","推先当户培芳兰，斗牛宝气摇光寒。","光华章绶表奇格，照耀广陌驰花鞍。","春风物色论长久，柳拂腰支梅劝酒。","百篇聊复付西江，盛事会须传不朽。","天上老骥禾充肠，一秣万里渎空苍。","年年岁岁身长健，岁岁年年春草长。"],"title":"庚午岁伯氏生朝作乐府一章为寿"}
