{"author":"章得象","id":221776,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄平平平。"],"paragraphs":["澄江诘曲峡中天，远使归时驻画船。","久别忽轻星一纪，暂来才见月三弦。","劳生草草真徒尔，陈迹依依亦怆然。","回首越城何处是，山南渺莽祇云烟。"],"title":"峡山飞来寺"}
