{"author":"刘敞","id":175487,"strains":["仄仄平平仄，平平仄仄平。","○平仄平仄，仄仄仄平平。","平仄平○仄，平○仄仄平。","平平○仄仄，平仄仄○○。","仄仄平平仄，平平仄仄平。","仄○平仄仄，仄仄仄平平。","平仄平平仄，○平平仄平。","平平仄平仄，仄仄仄仄平。"],"paragraphs":["仆本时名薄，君胡雅顾偏。","闻弦赏流水，望气觅龙泉。","谈笑心相得，逢迎礼率然。","樵苏从不爨，诗赋许深传。","墨石巴山砚，鱼鳞蜀客笺。","宠分通缟带，慕用比先贤。","知我春秋贵，论交金石坚。","谁能惮先进，自古有忘年。"],"title":"王秘丞惠然相访并见遗蜀笺玄石砚"}
