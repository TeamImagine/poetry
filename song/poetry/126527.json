{"author":"郑起","id":126527,"strains":["仄仄平平，仄仄平平。","仄○仄仄，平○○平。","平仄平○，平仄仄平。","仄平仄仄，仄仄○平。","仄仄平平，仄仄平平。","平平平仄，仄仄仄平。","仄仄仄平，仄仄仄平。","平平平仄，仄仄平平。","平平平仄，仄仄仄仄。","平平○○，平仄○仄。","平平仄○，仄仄○平。","仄○仄仄，○仄平平。"],"paragraphs":["览镜摩挲，岁月蹉跎。","道长命窄，忧虑如何。","何以消除，非酒莫祛。","醉来不见，醒复如初。","跖𫏋锵锵，孔孟皇皇。","何非何是，孰劣孰强。","日出杲兮，月出皓兮。","无风无雨，可以同携。","人生朝露，保不及暮。","青青累累，皆是坟墓。","天机转深，转用劳心。","不如坦荡，驱遣光阴。"],"title":"短歌行"}
