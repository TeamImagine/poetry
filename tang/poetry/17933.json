{"author":"白行简","id":17933,"strains":["仄仄平平仄，平平仄仄平。","仄平○仄仄，仄仄仄平○。","仄仄平平仄，平平仄仄平。","平平平仄仄，仄仄平平平。","仄仄平○仄，○仄仄仄平。","平○仄平仄，仄仄仄平平。"],"paragraphs":["巨橐方镕物，洪𬬻欲范金。","紫光看渐发，赤气望逾深。","焰热晴云变，烟浮昼景阴。","坚刚由我性，鼓铸任君心。","踊跃徒标异，沈潜自可钦。","何当得成器，待叩向知音。"],"title":"金在镕"}
