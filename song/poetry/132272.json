{"author":"萧立之","id":132272,"strains":["平仄平平仄仄平，平平仄仄仄平平。","仄平平仄仄平仄，平仄平平平仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["山外西风掣大船，悬崖一席镜中天。","凤何年化石班驳，龙有时回潭碧鲜。","礨空似经灵运凿，苍筤竞著祖生鞭。","人知鱼乐谁知我，度度归时月满川。"],"title":"游凤石道院"}
