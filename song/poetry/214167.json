{"author":"陈师道","id":214167,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["朝下公门不曳裾，身宽心远等林居。","传家声烈三公后，贮腹平生万卷余。","藤架倚春听语鸟，石池迎日数游鱼。","人言酷似牢之舅，未有新诗锦不如。"],"title":"和张奉议赠舅氏庞大夫"}
