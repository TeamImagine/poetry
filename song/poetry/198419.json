{"author":"苏辙","id":198419,"strains":["平平平仄平平仄，平仄仄平平仄平。","仄仄平平平平仄，仄平平仄仄平平。","平平仄仄仄平仄，平仄平平仄仄平。","平仄平平仄仄仄，平平仄仄仄平平。"],"paragraphs":["花从单叶成千叶，家住汝南疑洛南。","乱剥浮苞任狼籍，并偷春色恣醺酣。","香秾得露久弥馥，头重迎风似不堪。","居士谁知已离畏，金槃剪送病中庵。"],"title":"谢任亮教授送千叶牡丹"}
