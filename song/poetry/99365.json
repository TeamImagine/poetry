{"author":"洪咨夔","id":99365,"strains":["平仄仄平平，○仄仄仄○。","仄○平平平，仄平仄仄平。","仄○平平仄，仄仄平仄平。","仄平仄仄仄，仄仄○仄平。","仄仄仄○○，仄仄仄仄平。","仄仄仄仄仄，平仄仄仄平。","平平平○仄，仄平仄平平。","仄平○平平，仄平仄平平。"],"paragraphs":["西北有高楼，长眺起我思。","我思非今人，古人莫见之。","孟轲尊仁义，妾妇秦与仪。","孔明抱礼乐，鬼蜮操及丕。","己物孰重轻，徇道不徇时。","富贵一饷乐，名节百世师。","居今而行古，岂无若人斯。","溯洄从之游，洧盘濯双緌。"],"title":"拟古送庄郎中归朝  其一"}
