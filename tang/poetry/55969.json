{"author":"李白","id":55969,"strains":["仄仄仄平仄平仄，平平仄仄○平仄。","平平仄仄平平平，平平仄仄平平平。","仄仄平○仄平仄，○○仄仄○平平。","仄仄平仄平，仄平仄仄平。","仄仄仄平平仄仄，平○仄仄仄○平。","仄仄平平平仄仄，平平仄仄仄平平。"],"paragraphs":["去岁左迁夜郎道，琉璃砚水长枯槁。","今年敕放巫山阳，蛟龙笔翰生辉光。","圣主还听子虚赋，相如却与论文章。","愿扫鹦鹉洲，与君醉百场。","啸起白云飞七泽，歌吟渌水动三湘。","莫惜连船沽美酒，千金一掷买春芳。"],"title":"自汉阳病酒归寄王明府"}
