{"author":"刘希夷","id":1075,"strains":["平仄仄○平，平平平仄平。","平平仄平仄，平仄仄○平。","平平仄仄仄，仄仄平平仄。","平仄仄平平，仄平平仄仄。","○仄仄平平，平平仄仄平。","平平○仄仄，平仄仄平平。","平○○○仄，平平仄平仄。","○平仄仄平，仄仄平平仄。","仄仄○平平，仄平平仄平。","○平仄○仄，平仄仄平平。"],"paragraphs":["杨柳送行人，青青西入秦。","秦家采桑女，楼上不胜春。","盈盈灞水曲，步步春芳绿。","红脸耀明珠，绛唇含白玉。","回首渭桥东，遥怜树色同。","青丝娇落日，缃绮弄春风。","携笼长叹息，逶迤恋春色。","看花若有情，倚树疑无力。","薄暮思悠悠，使君南陌头。","相逢不相识，归去梦青楼。"],"title":"相和歌辞 采桑"}
