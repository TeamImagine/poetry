{"author":"陆游","id":36562,"strains":["仄仄平平仄仄平，仄平仄仄仄平平。","平平仄仄平仄仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["已著山林扫塔衣，洗除仕路剑头炊。","心光焰焰虽潜发，颔雪纷纷己太迟。","度日只今闲水牯，知时从昔羡山雌。","掩关未必浑无事，拟遍寒山百首诗。"],"title":"次韵范参政书怀十首  其二"}
