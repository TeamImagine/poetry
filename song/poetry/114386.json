{"author":"刘克庄","id":114386,"strains":["仄仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["处处笙歌杂诵谣，盍簪一笑共今宵。","宛然上齿尊三老，非若班廷序百僚。","乡饮讵宜先仗出，虞人不必以弓招。","明时各适鸢鱼性，在野尤和似在朝。"],"title":"和居厚弟一首"}
