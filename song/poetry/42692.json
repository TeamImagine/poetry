{"author":"陆游","id":42692,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["身是人间一老樵，城南烟水寄迢迢。","寻人偶到金家畯，取米时经杜浦桥。","小市孤村鸡喔喔，断山幽谷雨萧萧。","吾曹自养无能尔，楚客应无隠可招。"],"title":"病中杂咏十首  其五"}
