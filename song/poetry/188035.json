{"author":"王令","id":188035,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["劳劳忽忽欲谁从，要有田园去自终。","衰俗未知谁得失，古风期与子穷通。","三年客兴看秋叶，万里归心寄断蓬。","知有世嘲无意解，自惭疏懒甚扬雄。"],"title":"奉寄朱昌叔"}
