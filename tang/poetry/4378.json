{"author":"钱起","id":4378,"strains":["仄仄平平仄，平平仄仄平。","平平仄○仄，仄仄仄平平。","仄仄平平仄，平平仄仄平。","平平○仄仄，仄仄仄平○。","平仄○平仄，平○仄仄平。","仄平平仄仄，平仄仄平○。","仄仄平平仄，平平仄仄平。","平平○仄仄，仄仄仄平平。"],"paragraphs":["释子吾家宝，神清慧有余。","能翻梵王字，妙尽伯英书。","远鹤无前侣，孤云寄太虚。","狂来轻世界，醉里得真如。","飞锡离乡久，宁亲喜腊初。","故池残雪满，寒柳霁烟疏。","寿酒还尝药，晨餐不荐鱼。","遥知禅诵外，健笔赋闲居。"],"title":"送外甥怀素上人归乡侍奉"}
