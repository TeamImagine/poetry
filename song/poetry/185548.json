{"author":"徐积","id":185548,"strains":["仄平仄仄仄平仄，平仄○平仄○仄。","仄仄平平仄仄○，仄平平仄平平仄。","仄平平○平○平，仄仄平平仄○平。","仄○仄仄平平仄，○仄○平仄仄平。"],"paragraphs":["漫翁俊逸几无偶，安得吟诗类中酒。","却是蓬头枕上吟，不知还有人嗔否。","漫翁春思今如何，但觉新诗老更多。","却应笑我粗豪甚，颇似将军出塞歌。"],"title":"答范君锡  其三"}
