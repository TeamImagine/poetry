{"author":"李正民","id":242133,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["翰林名德冠銮坡，暂解尘缨逸兴多。","敢谓交游同阮谢，不妨诗句敌阴何。","耳根到处闻犍鬭，心地闲来契羯磨。","此去苕溪三百里，扁舟终拟泛烟波。"],"title":"寄彦章内翰"}
