{"author":"洪适","id":28257,"strains":["仄仄平平仄仄平，平平仄仄仄平平。","平平平仄平平仄，平仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["翠幄藏春巧寄声，熏笼织锦晓天清。","幽香端是花中瑞，仙派初来尘外城。","酒海何妨三雅进，鬓云谁称一枝荣。","雨来顿使邻墙远，不到阑干深处行。"],"title":"景卢送瑞香"}
