{"author":"杜范","id":105089,"strains":["仄仄平仄仄，平仄仄仄平。","平平仄仄仄，仄仄平仄平。","平仄平仄仄，○仄平仄平。","仄○平仄平，仄仄○○○。","平仄仄仄○，平仄平○平。","仄仄仄仄平，平○平○○。","仄仄仄仄平，仄平仄仄平。","仄仄仄平仄，仄平平平平。"],"paragraphs":["昨者忧不足，今者厌有余。","垂垂匝晓夕，滟滟平浍渠。","苗事方用壮，过潦非所虞。","但虑盈与亏，理或相乘除。","它日傥望霓，神贶俱堕虚。","造物愿有终，屯膏时其输。","自此大有年，大书不一书。","饱饭乐田社，一官徒区区。"],"title":"己卯夏忧雨偶作"}
