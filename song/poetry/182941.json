{"author":"刘攽","id":182941,"strains":["平平仄仄平，仄仄平平仄。","○平仄仄平，仄仄仄○仄。","平平仄平仄，仄仄平平仄。","平仄平仄○，平平仄平仄。","平平仄仄平，仄仄平仄仄。","平平仄平平，平平仄平仄。"],"paragraphs":["南辕适郢都，日与冥山背。","重生与徇名，夙昔不相待。","藜羹采薇蕨，芰制兰为佩。","游乐天地间，安知一身外。","麒麟鬬大荒，日食星见沬。","夷齐饿西山，咨嗟尔胡罪。"],"title":"拟古六首  其一"}
