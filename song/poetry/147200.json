{"author":"翟龛","id":147200,"strains":["仄平平仄仄平平，仄仄平平平仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["右军孙子总奇才，一别俄惊秋又来。","冠佩正宜朝凤阙，钓竿未许老鳌台。","云昏野寺疏钟断，潮落寒汀野鹤回。","咫尺相思不相见，渴心吟望欲生灰。"],"title":"寄王祥季昆"}
