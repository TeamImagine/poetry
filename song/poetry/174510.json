{"author":"刘敞","id":174510,"strains":["仄仄平仄平，仄仄平仄○。","平平仄仄仄，仄仄平仄平。","仄仄平平平，○平○平平。","○仄平平仄，仄仄仄平○。","平平仄平仄，仄仄仄仄平。","仄平仄仄平，仄仄平仄平。","仄仄平平平，平平仄○平。","仄平平○仄，平仄平仄平。","平平仄平平，○仄平仄平。"],"paragraphs":["雨止天大风，草木皆怒号。","居人不得寐，起见星月高。","鸟兽群悲鸣，空虚如波涛。","行子今安至，怆怆我心劳。","山川幸非远，岁月亦未滔。","自伤下泽车，不及乡里豪。","衮衮随飞蓬，悲歌撃长刀。","丈夫寒如此，何愧儿女曹。","无由托飞云，更寄身上袍。"],"title":"二十六日大风寄贡甫"}
