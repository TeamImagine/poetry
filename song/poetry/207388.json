{"author":"黄庭坚","id":207388,"strains":["仄平仄平仄，仄平平仄仄。","仄○仄仄平平仄平，仄仄平仄仄仄平仄，平仄平平平平。","仄平仄○仄平仄，平仄仄仄平仄平。","仄仄○仄平，仄仄○仄仄。","平仄仄平平平仄平，平仄仄○平平仄仄。","平平平平仄平仄，平仄平平仄平仄。","平平平仄仄平平，仄仄平平仄平仄。","○平仄平仄仄平，仄平仄○平仄平。","平平仄仄仄仄仄，平平平○平仄平。","平仄仄仄平平平，仄仄平仄平○平。","仄平平仄仄平平，仄仄平平○平平。","平平平平仄○仄，仄仄平仄仄仄仄。","仄仄仄仄平平平平仄，○仄平仄仄仄平。","仄仄平仄平平平，仄仄平仄仄仄○平平。","仄仄仄平平，平仄○仄仄。","仄平仄平仄，仄仄仄平仄。","仄平仄平仄仄平，仄仄仄仄仄仄平仄○。","○○仄仄○仄仄平仄，○平仄仄仄○仄平平。","平平平仄仄○仄，平平平仄平仄平平○。"],"paragraphs":["外家有金玉，我躬之道术。","有衣食我家之德心，使我蝉蜕俗学之市，乌哺仁人之林。","养生事亲汔师古，炊玉爨桂能至今。","岁暮三十裘，食口三百指。","寒不缉江南之落毛，饥不拾狙公之橡子。","平生荆鸡化黄鹄，今日江鸥作樊雉。","人言无忌似牢之，挽入书林觑文字。","更蒙着鞭翰墨场，赠研水苍珪玉方。","蓬门系马晚色浄，茅檐垂虹秋气凉。","湔拂垢面生寒光，汉隶书吕规其阳。","吕翁之冶与天通，不但澄埿烧铅黄。","初疑蛮溪水中骨，不见鸜鹆目突兀。","但见受墨无声松花发，颇似龙尾琢紫烟。","不见罗縠纹粼粼，但见含墨不泄如寒渊。","往在海濒时，晨夕亲几杖。","恪居有官次，遣吏问无恙。","抚摩宝泓置道山，郁郁秀气似舅眉宇间。","其重可以回进躁之首，其温可以解横逆之颜。","乌虖端是万乘器，红丝潭石之际知才难。"],"title":"再和公择舅氏杂言"}
