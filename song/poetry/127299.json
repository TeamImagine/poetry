{"author":"方岳","id":127299,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["田家望麦在须臾，何啻中流济一壶。","黑雨漫天殊未已，黄云委地不堪扶。","禽声快活真成误，鸠妇流离空自呼。","亦笑此翁长负腹，又寻杞菊诳斋盂。"],"title":"麦叹"}
