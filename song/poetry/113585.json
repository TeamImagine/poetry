{"author":"元绛","id":113585,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["谁书吾姓揭亭颜，栋宇飞腾气象完。","谷口秋风吹鬓发，海东朝日上兰干。","地高顿觉群山小，天近须知六合宽。","三到岩扉殊不厌，异时长向画图看。"],"title":"题鼓山元公亭"}
