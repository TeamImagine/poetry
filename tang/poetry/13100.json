{"author":"孟郊","id":13100,"strains":["仄平仄○仄，仄仄平仄平。","仄仄平平仄，仄平平平平。","平平○仄仄，仄仄仄平平。","仄仄平平仄，平平仄平○。","平平平仄仄，仄仄仄平平。","仄仄○平仄，仄平平仄平。"],"paragraphs":["仲宣领骑射，结束皆少年。","匹马黄河岸，射雕清霜天。","旌旗防日北，道路上云巅。","古雪无销铄，新冰有堆填。","清溪徒耸诮，白璧自招贤。","岂比重恩者，闭门方独全。"],"title":"送卢汀侍御归天德幕"}
