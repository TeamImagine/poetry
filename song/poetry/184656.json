{"author":"范纯仁","id":184656,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["王化由来起一同，尽由守宰致平隆。","坐移风俗为能政，勤抚生灵是至忠。","四境肃清民害去，一方和乐主恩通。","吾皇有德真尧舜，唯待诸君共理功。"],"title":"循吏"}
