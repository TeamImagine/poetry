{"author":"黄崇义","id":98376,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["涧水之西我所家，结亭新借白鸥沙。","旋移骚国春风木，满种陶篱晚节花。","陪客常留煨芋火，课儿频煮读书茶。","清波迥与黄尘隔，一笑人生自有涯。"],"title":"诗一首"}
