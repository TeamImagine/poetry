{"author":"邵雍","id":113979,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["霜天寥落思无穷，不奈楼高逼望中。","四面溪山徒满目，九秋宫殿自危空。","云横远峤千寻直，霞乱斜阳数缕红。","无限伤情言不到，共谁开口向西风。"],"title":"秋游六首  其六"}
