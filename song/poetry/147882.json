{"author":"方回","id":147882,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["穗历桃符漫告新，漆肌蓬鬓转成陈。","暮年多病全无赖，积雨初晴略似春。","香火荒山犹古庙，兵戈故国仅遗民。","承平旧俗吾能忆，差胜如今一辈人。"],"title":"正月十日始晴"}
