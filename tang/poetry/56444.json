{"author":"李白","id":56444,"strains":["仄仄仄○平，○平仄○仄。","仄○仄仄○，仄仄平平仄。","平平仄平仄，平仄平平平。","平平平仄仄，仄仄仄平平。","仄平仄○平，○平平○平。","平仄平仄平，○平仄平仄。","仄仄平平平，○仄平平仄。"],"paragraphs":["本作一行书，殷勤道相忆。","一行复一行，满纸情何极。","瑶台有黄鹤，为报青楼人。","朱颜凋落尽，白发一何新。","自知未应还，离居经三春。","桃李今若为，当窗发光彩。","莫使香风飘，留与红芳待。"],"title":"寄远十一首 三"}
