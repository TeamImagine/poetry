{"author":"杜范","id":105232,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平仄仄仄平。","平仄平平平仄仄，仄平仄仄仄平平。"],"paragraphs":["道机已熟绝防闲，纵步来寻兴里山。","残雪点衣消酒醉，晚风吹鬓带诗还。","妙年羡子欢悰足，走宦愁予乐事悭。","安得相从尘网外，快将如意碎青珊。"],"title":"次赵贵方九里松独行韵"}
