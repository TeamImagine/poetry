{"author":"释文珦","id":134222,"strains":["平仄仄平平仄仄，平平仄平平仄仄。","仄平平平仄平仄，仄平○仄平平仄。","仄平平平仄仄仄，平○○仄仄平仄。","仄平仄仄平平仄，仄仄平平仄平仄。","仄仄仄平平仄平，平仄平○仄平平。"],"paragraphs":["秋浦老渔人不识，清溪数湾船一只。","钓竿垂垂钓丝直，眼光过似谿光碧。","得鱼归来不自吃，开笼分与白鹇食。","却来独坐矶头石，对着斜阳诵周易。","恐是渭滨姜子牙，安得文王与同车。"],"title":"秋浦老渔"}
