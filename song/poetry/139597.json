{"author":"陈著","id":139597,"strains":["仄仄平平平，仄平平平平。","○平仄平平，仄仄○平○。","仄仄仄平平，仄仄平平平。","平平仄仄仄，平仄仄仄平。","○仄仄仄平，平平仄平平。","仄平仄平仄，平平仄平平。","仄平平平仄，仄○仄仄○。","平平平平平，仄平平仄平。","○平○仄仄，平平仄仄仄。"],"paragraphs":["彼美稽山松，托根高高峰。","当年脱蓬蒿，直上将擎空。","卓立旁无依，磊砢多春冬。","风霜受变足，身老气益充。","苍翠照四山，枝柯结虬龙。","世人那能见，尘埃眯双瞳。","匠师知何在，立当要路中。","需林方皇皇，有林能不容。","行须中尺度，终为大厦供。"],"title":"送赵榷院"}
