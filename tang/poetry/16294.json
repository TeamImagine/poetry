{"author":"白居易","id":16294,"strains":["平平仄仄平平仄，平仄平平平仄平。","仄仄仄平平仄仄，仄平平仄仄平平。","仄平平仄仄平仄，平仄平平平仄平。","仄仄仄平平仄仄，平平仄仄仄平平。"],"paragraphs":["皮枯缘受风霜久，条短为应攀折频。","但见半衰当此路，不知初种是何人。","雪花零碎逐年减，烟叶稀疏随分新。","莫道老株芳意少，逢春犹胜不逢春。"],"title":"题州北路傍老柳树"}
