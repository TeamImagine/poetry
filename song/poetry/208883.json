{"author":"曾肇","id":208883,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["文物河间信可嘉，风流江左亦堪夸。","水南水北千竿竹，山后山前二月花。","久愧迂儒怀郡绂，聊须隽老驻军牙。","两州耆旧无多怪，鲁卫从来是一家。"],"title":"次兄子宣先生作高阳众乐园成被命金陵易镇韵"}
