{"author":"薛据","id":5394,"strains":["平平平仄平，仄仄仄仄○。","平平仄仄仄，仄仄平仄平。","平仄平○仄，平平仄平平。","平平平平仄，仄仄仄仄平。","仄平○仄平，仄仄仄○平。","仄仄平仄仄，○平平平平。","平平平仄○，平仄平平平。","○平仄平仄，○仄仄平平。"],"paragraphs":["南登秦望山，目极大海空。","朝阳半荡漾，晃朗天水红。","谿壑争喷薄，江湖遰交通。","而多渔商客，不悟岁月穷。","振缗迎早潮，弭櫂候长风。","予本萍泛者，乘流任西东。","茫茫天际帆，栖泊何时同。","将寻会稽迹，从此访任公。"],"title":"登秦望山"}
