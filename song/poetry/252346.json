{"author":"郑刚中","id":252346,"strains":["仄平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["杜门管得酒瓶干，余事谁能着眼看。","髣髴残香幽梦断，冥蒙细雨落花寒。","林梢寺隐孤钟晚，水外人喧社饮懽。","万里一身聊尔耳，此生惟觉上恩宽。"],"title":"有客问予每日何事客退赋此"}
