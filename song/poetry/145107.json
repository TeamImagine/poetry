{"author":"方逢辰","id":145107,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["六县驩娱己独劳，肯心行善是人豪。","乞怜请命茧丝价，起死回生鼎釜熬。","谁谓他人无力气，不于好事拔毫毛。","老夫赞咏非夸诩，此在春秋亦合褒。"],"title":"颂徐大可为六县减免税粮得请"}
