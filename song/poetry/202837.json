{"author":"释道潜","id":202837,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["赭落峰前与世分，溶溶汤井翳深云。","月生滋穴流寒影，风入华清皱碧纹。","暗引石池波宛转，暖蒸苔壁气氤氲。","解衣盘礴南窗下，骨肉都融到日曛。"],"title":"再赋温泉"}
