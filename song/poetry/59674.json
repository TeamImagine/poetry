{"author":"陈造","id":59674,"strains":["平平仄仄仄平平，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，仄仄仄仄仄平平。"],"paragraphs":["君如绿耳抹流沙，躞蹀追风不待挝。","缀葺曾童楚山竹，燕游行插曲江花。","久烦凤诏搜奇逸，定复龙光叠宠嘉。","叱咤即今凌笔阵，坐令楚幕集归鸦。"],"title":"次韵答龚泽卿"}
