{"author":"程公许","id":106522,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平仄仄仄，仄平平仄仄平平。"],"paragraphs":["地行不必羡飞仙，骧首青云恐疾颠。","但得一廛耕谷口，底须万骑战祁连。","斋房尽日清如水，吾道从来直似弦。","赖有故人供禄米，饱餐赢得枕书眠。"],"title":"小诗谢霅川使君帮祠庭薄俸"}
