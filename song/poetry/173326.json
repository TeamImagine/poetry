{"author":"文同","id":173326,"strains":["平平平平○平仄，仄仄平平仄平仄。","仄○仄仄仄仄仄，仄仄仄平平仄仄。","平平仄仄平仄仄，仄仄仄仄平仄仄。","平平仄仄仄仄平，仄仄平平仄○仄。"],"paragraphs":["嘉川之西过新栈，几里朱栏绕青壁。","我行落月尚在水，水影照人襟袖白。","繁英杂缀修蔓上，绿锦缬带垂百尺。","清香满马去未休，赖尔春风慰行客。"],"title":"嘉川"}
