{"author":"刘攽","id":183100,"strains":["○平仄仄仄，平仄仄仄仄。","仄平○仄平，平○仄仄仄。","平平○平仄，仄仄平仄仄。","平平平仄○，平仄平仄仄。","仄平平仄仄，仄仄平仄仄。","平○仄平仄，仄仄仄平仄。"],"paragraphs":["王孙意气壮，文武两自适。","著书轻古人，时论有马癖。","尘埃间何阔，陋巷稀轶迹。","西郊秋欲分，风露朝暮积。","岂惟弓矢劲，况乃鹰隼击。","何当共驰骋，一见万夫敌。"],"title":"寄王子直"}
