{"author":"张嵲","id":8776,"strains":["仄仄仄平仄，仄仄平平平。","平平仄○仄，仄仄仄平平。","平仄仄○仄，仄平平仄○。","仄平仄仄平，仄仄平仄平。","仄平仄仄○，仄仄○平平。","仄仄平平○，仄仄平仄平。","仄仄仄平仄，仄平仄平平。"],"paragraphs":["借屋得修竹，复近清江湄。","衡门独看雪，众物有余姿。","幽鸟下庭静，野泉通櫂迟。","既谐避世心，况与尘事违。","幸无井臼劳，未免亲锄犂。","已放西山烧，种粟方俟时。","此外复何作，闭门但成诗。"],"title":"借居"}
