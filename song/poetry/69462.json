{"author":"王炎","id":69462,"strains":["仄仄平平仄仄平，仄平仄仄仄平平。","仄平仄仄○○仄，仄仄平○仄仄平。","仄仄平平平仄仄，仄平仄仄仄平平。","平平仄仄平○仄，仄○平平仄仄仄。"],"paragraphs":["系马松根倦欲休，入门解逅得诗流。","暑天客里难行路，莫雨山间便觉秋。","共对青灯谭世事，惜无斗酒破牢愁。","黄花可摘吾当返，肯过桃溪一醉不。"],"title":"酬李秀才"}
