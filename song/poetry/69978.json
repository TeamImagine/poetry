{"author":"王炎","id":69978,"strains":["平平平平仄平仄，平仄平平仄平仄。","平平仄平仄○平，仄仄○平仄仄平。","平平平仄平平仄，平平平○平平仄。","仄平○仄○仄平，仄仄仄平○仄仄。","平平○仄平平平，仄仄仄平平仄平。","○平仄平仄仄仄，平仄仄平平仄平。"],"paragraphs":["桃花开时苦多雨，花似啼妆悄无语。","桃花谢时雨更多，奈此轻红委地何。","明年花似今年好，明年人胜今年老。","是谁留得长少年，对此不须空懊恼。","双飞燕子营新巢，舍后舍前秾绿交。","长须但为酿麹米，春色尚余红药梢。"],"title":"春日苦雨"}
