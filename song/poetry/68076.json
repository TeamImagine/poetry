{"author":"富弼","id":68076,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["画阁高连百雉城，涵虚应不愧标名。","门前柳色兼旗色，座上琴声杂佩声。","肯羡五湖归范蠡，未饶三径隠渊明。","我来恰值初晴后，山影波光分外清。"],"title":"涵虚阁"}
