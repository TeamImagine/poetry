{"author":"牟融","id":17988,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["故人千里隔天涯，几度临风动远思。","贾谊上书曾伏阙，仲舒陈策欲匡时。","高风落落谁同调，往事悠悠我独悲。","何日归来话畴昔，一樽重叙旧襟期。"],"title":"寄永平友人 一"}
