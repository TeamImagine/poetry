{"author":"孙觌","id":239436,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["村巷深深绿映人，粥饧槐火一时新。","山河万里缠妖气，宫殿千门锁暗尘。","几点微酸梅着子，半篙清涨水生鳞。","岩花涧草元无主，雨洗风吹又一春。"],"title":"感春四首  其三"}
