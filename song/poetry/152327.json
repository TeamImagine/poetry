{"author":"方一夔","id":152327,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄仄平平仄平。","仄平平平仄平仄，仄平平仄仄平平。"],"paragraphs":["当年知己晋参军，画手分传老可文。","碎影贴金初得月，寒梢耸翠欲干云。","平生自是轻余子，一日那能无此君。","解为南风却炎暑，拟封清渭答殊勋。"],"title":"竹"}
