{"author":"陆游","id":34903,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["行省当年驻陇头，腐儒随牒亦西游。","千艘冲雪鱼关晓，万灶连云骆谷秋。","天道难知羌更炽，神州未复士堪羞。","会须沥血书封事，请报天家九世雠。"],"title":"纵笔三首  其三"}
