{"author":"汪元量","id":163336,"strains":["仄平仄仄○平仄，仄仄仄仄○仄仄。","仄平仄仄仄平平，平平平仄平平○。","平平仄仄平平平，仄仄○平仄平仄。","仄平○平平仄平，平平仄仄平平仄。","平仄○平仄平仄，仄仄仄○平仄仄。","仄平仄仄仄○仄，平仄平平仄平仄。","仄仄仄平平仄平，仄平仄仄○平仄。","仄平仄仄平○○，平平仄仄○平仄。","仄仄仄○平仄仄，仄仄平○仄平仄。","平平○仄仄仄○，仄仄平平仄平仄。","仄平平仄平仄平，仄平○仄仄平仄。","仄平仄仄平仄仄，平仄○平平仄仄。","平平仄仄平平仄，平平仄仄平○仄。","仄平仄仄○仄平，仄仄平平仄平仄。"],"paragraphs":["蜀都府主迎宾客，赠我蜀锦三百尺。","美人{艹敕}{艹敕}弄金梭，鸳鸯机上初成疋。","繁花乱蘂皆同心，艳枿中含杜鹃血。","玉妃如霜姑射仙，金刀剪破云霞缬。","为我裁成合欢被，细意密缝无线迹。","道人把玩色相射，银海光摇泪珠滴。","却忆故家初破时，绣龙画雉如砂石。","绮窗窈窕花离离，红妆万镜娇无力。","百幅锦帆风不动，绿湿红鲜荡春碧。","纷华过眼一梦如，蜀锦吴绫复何益。","白茅安用红锦包，虎皮难以裹羊质。","只今卷锦还府主，心地了然无得失。","铜壶漏断银缸灭，昆仑影转初三月。","道人坐久闻妙香，纸帐蒲团自清绝。"],"title":"昝相公送锦被"}
