{"author":"卢纶","id":6980,"strains":["仄平平仄平，仄○仄平平。","仄仄平平仄，平平仄仄平。","仄平○仄仄，平仄仄平平。","平仄○平仄，○○仄仄平。","仄平平仄仄，仄仄仄平○。","○仄平平仄，平平仄仄○。","仄○○仄仄，平仄仄平平。","平仄平平仄，平平○仄平。","仄平平仄仄，平仄仄平平。","平仄仄平仄，平平○仄平。"],"paragraphs":["可怜云木藂，满禁碧蒙蒙。","色润灵泉近，阴清辇路通。","玉坛标八桂，金井识双桐。","交映凝寒露，相和起夜风。","数枝盘石上，几叶落云中。","燕拂宜秋霁，蝉鸣觉昼空。","翠屏更隐见，珠缀共玲珑。","雷雨生成早，樵苏禁令雄。","野藤高助绿，仙果迥呈红。","惆怅缭垣暮，兹山闻暗蛩。"],"title":"早秋望华清宫中树因以成咏"}
