{"author":"罗隐","id":30832,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["故人刀笔事军书，南转黔江半月余。","别后乡关情几许，近来诗酒兴何如。","贪将醉袖矜莺谷，不把瑶缄附鲤鱼。","今日举觞君莫问，生涯牢落鬓萧疏。"],"title":"寄黔中王从事"}
