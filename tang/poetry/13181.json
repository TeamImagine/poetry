{"author":"孟郊","id":13181,"strains":["仄仄仄平仄，平平仄○平。","平仄仄仄仄，仄平平仄平。","仄平平平仄，平仄平仄平。","○仄仄平仄，仄平○仄○。","仄平仄平仄，平仄平平平。"],"paragraphs":["古树少枝叶，真僧亦相依。","山木自曲直，道人无是非。","手持维摩偈，心向居士归。","空景忽开霁，雪花犹在衣。","洗然水溪昼，寒物生光辉。"],"title":"听蓝溪僧为元居士说维摩经"}
