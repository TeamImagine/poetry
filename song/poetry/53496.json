{"author":"项安世","id":53496,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["居士新年六秩来，细君初庆绮筵开。","朱颜拂拂生银勺，华发鲜鲜上玉台。","女嫁男婚成次第，殃销祸散到耆鲐。","高堂一曲斑衣舞，我唱君随作老莱。"],"title":"内子生日  其四"}
