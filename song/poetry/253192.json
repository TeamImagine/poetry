{"author":"李弥逊","id":253192,"strains":["仄平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["结庐人境经过少，晚起长遭稚子催。","闲处赤心忧国尽，病中白髪爱山回。","林泉可使居无竹，风雨空嗟摽有梅。","不遣飞奴频过我，欲将怀抱向谁开。"],"title":"山居寄友人"}
