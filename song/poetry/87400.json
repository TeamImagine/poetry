{"author":"韩淲","id":87400,"strains":["仄仄仄平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["一棹拖篷过甬东，潮平波面夕阳红。","极知我辈焚舟举，更喜君家制锦功。","枫叶未残秋淡荡，桂花犹共月朦胧。","相逢莫恨相离别，连璧应抟九万风。"],"title":"送锺亲昆仲回四明  其一"}
