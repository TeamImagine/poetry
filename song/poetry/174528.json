{"author":"刘敞","id":174528,"strains":["仄仄仄仄仄，平平仄平平。","平仄仄仄平，平仄平仄平。","仄平仄仄仄，仄平仄○○。","仄○平仄仄，仄仄○仄平。","仄平仄平仄，仄仄仄平平。","仄仄平平平，仄平仄平平。","平○平平平，仄平平平平。","○平○平仄，仄仄平平平。"],"paragraphs":["曩别百里近，愁心乱清秋。","今别百里遥，秋色萦远愁。","我飞乏羽翰，我居怅淹留。","忽如辕下马，局足难自谋。","古人有先觉，不愿往诸侯。","我乃今知之，曰归邈无由。","朝吟南陵篇，暮弦梁山讴。","离魂如明月，昔昔西南流。"],"title":"寄贡甫时随侍入蜀"}
