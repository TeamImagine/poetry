{"author":"宋祁","id":13716,"strains":["平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄仄平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["王家赐第曾开府，天子营宫此向儒。","坏壁有经还阙里，废台无鹿叹姑苏。","泉疑自涌供池溜，柱欲飞来荷栋桴。","献岁成工观盛礼，愿陪希瑟趁风雩。"],"title":"太学建讲殿割王第西偏营置"}
