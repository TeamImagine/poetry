{"author":"杨杰","id":186639,"strains":["平仄平○仄，平平○仄平。","平平○○仄，平仄仄○平。","平仄○平仄，平平仄仄○。","平平平仄仄，仄仄仄平平。","仄仄平平仄，平平仄仄平。","仄○平仄仄，平○仄平平。"],"paragraphs":["炎德侔三代，文章叹烬余。","千金期重赏，诸郡购遗书。","东鲁藏经出，西秦挟律除。","儒生搜简毕，谒者骛轩车。","阙史修兰省，亡诗补石渠。","愿观新四部，清禁直明庐。"],"title":"御试求遗书于天下"}
