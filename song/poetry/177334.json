{"author":"王禹偁","id":177334,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["年来潘令鬓初凋，瘦马青衫耻下僚。","药债渐多医宿疾，宦情犹切恋明朝。","空江梅雨添幽郁，古县槐花鏁寂寥。","赖有郡侯知己在，每怜憔悴贳金貂。"],"title":"官舍书怀呈郡守"}
