{"author":"华镇","id":211952,"strains":["○平平平仄，平平仄平平。","仄仄仄仄仄，平平仄○平。","平仄仄平仄，平平仄平平。","○平仄平○，仄○平平平。","平仄仄仄仄，平仄仄平平。","平平仄仄○，仄○○平平。","○仄平平平，仄仄平平平。","平○仄仄仄，仄○仄平平。","仄仄平仄仄，仄○仄○平。","○仄仄仄仄，平仄平仄平。","仄平仄仄平，仄平仄平平。","仄仄平仄仄，平仄仄仄仄。","仄仄仄仄平，○仄平平平。","平仄仄平平，平○平仄平。","仄仄仄仄○，○仄平仄平。"],"paragraphs":["长波西南骛，高风激江流。","挂席向浦溆，凌虚驾轻舟。","洲渚乱挥霍，蒹葭飒飕飗。","重山捷飞过，叠浪纷悠悠。","凫鹜不及辨，频咤越飞鸥。","舟人击鼓吹，谑浪相赓酬。","调笑西来人，掩泪寒沙头。","人闻此语乐，我闻此言忧。","尔速非尔巧，彼淹岂其尤。","淹速偶所值，矜笑徒自偷。","况余涉世途，泰稀否常稠。","此日虽偶驶，来日恐或不。","驭也傥可矜，留滞还增羞。","天道雅无常，非分非所求。","但愿日日行，行路无阻修。"],"title":"早发芜湖风便舟中有感"}
