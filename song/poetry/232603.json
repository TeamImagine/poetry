{"author":"夏竦","id":232603,"strains":["仄平仄仄仄平平，仄仄平平仄仄平。","平仄仄平平○仄，○平仄仄仄平平。","○○平仄平○仄，平仄平平仄仄平。","仄仄平平平仄仄，平平仄○平平仄。","仄平仄仄仄平平，仄仄平平仄平仄。","仄仄平○仄仄○，仄平平仄平平仄。","平○○仄仄平平，仄仄平平仄仄平。","仄仄平平平仄仄，平平仄仄平平仄。","平仄平○仄仄平，平平平仄仄平○。","平○仄仄平平仄，平仄平平仄仄平。"],"paragraphs":["紫皇宴服出瑶台，仗下凉宵水殿开。","初月上弦光泛灔，横河案户势徘徊。","扇分兰露侵衣滴，帘卷天香拂帐来。","阁道森沉飞绛节，龙璈鳯吹凌霄发。","琥车缥缈际烟浔，扣砌迢遥望云阙。","百子池深列宿分，九微灯淡纤尘绝。","云屏轻箑贯双针，彩缕萦风势不任。","露挹琼苏敷碧席，明霞照地光无极。","西汉元封五叶时，猗兰云辇会真期。","何如法坐嘉蕃熟，高振薰弦播缉熙。"],"title":"奉和御制七夕"}
