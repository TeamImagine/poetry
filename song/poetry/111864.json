{"author":"刘克庄","id":111864,"strains":["平平仄仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄仄平仄，仄仄平仄仄仄平。","仄仄仄平平仄仄，仄平仄仄仄平平。"],"paragraphs":["抽簪脱袴满城忙，大半人多在戏场。","膈膊鸡犹金爪距，勃跳狙亦衮衣裳。","湘累无奈众人醉，鲁蜡曾令一国狂。","空巷冶游惟病叟，半窗淡月伴昏黄。"],"title":"即事三首  其一"}
