{"author":"苏轼","id":193880,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["白发长嫌岁月侵，病眸兼怕酒杯深。","南屏老宿闲相过，东阁郎君懒重寻。","试碾露芽烹白雪，休拈霜蕊嚼黄金。","扁舟又截平湖去，欲访孤山支道林。"],"title":"九日寻臻阇黎遂泛小舟至勤师院二首  其一"}
