{"author":"李彭","id":232235,"strains":["仄平仄仄平平平，平仄仄仄？仄平。","平平仄○仄平仄，平○平仄平平平。","平平仄平仄平仄，仄平平平仄平平。","仄平仄仄平○仄，仄平平仄仄仄仄。","平平仄仄仄○仄，仄○仄仄平平仄。","仄○仄仄○，仄○仄仄仄。","平平平仄仄平平，○平平仄平平仄。","仄平仄仄仄平平，仄仄仄平平仄平。","仄平平仄仄平仄，仄平仄平仄仄○。","平仄○仄平仄，仄平仄平仄仄平。","平平平仄仄平仄，仄仄仄仄平平平。","仄仄仄平○平平仄平仄，○○○平仄平仄。","仄○仄平平仄平，仄仄○平仄平仄。","仄平仄平仄仄平，平平仄仄平仄平。","平平平仄仄○仄，平平仄仄仄仄平。"],"paragraphs":["碧梧翠竹名家儿，今作栩栩蝴蝶飞。","山川阻深网罗密，君从何处能来归。","疑君枕肱作庄梦，误随秋风访天涯。","大儿稍黠儿中虎，小儿初学绣帐语。","青娥皓齿越中女，夜挑锦字停机杼。","可叹不可思，可思不可见。","君来翻作昧平生，看朱成碧非君面。","耿兰作报断人肠，况复雀声哦洞房。","不知真是玉人否，大钧刻雕不可量。","君不闻蜀天子，化为杜鹃似老乌。","悲啼清血百花尽，有恨不吐归黄垆。","又不见湘累平生女媭骂，空遗离骚万钧价。","楚些许时招不来，亦复穿花绕寒夜。","愿君莫飞入兔园，青春粲粲花叶繁。","雄蜂雌蝶闹如雨，于君一脚不可安。"],"title":"蝴蝶诗"}
