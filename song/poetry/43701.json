{"author":"范成大","id":43701,"strains":["平平平仄仄仄平，○平仄平○仄平。","仄平平仄仄仄仄，○平平仄平仄平。","平平○仄仄仄仄，平仄仄平平仄平。","平平○仄仄仄仄，仄○仄仄平仄平。"],"paragraphs":["怀沙祠下铁色矶，中流束湍张祸机。","与赍俱入彼可吊，乘流而下吾亦危。","江河难犯一至此，天地好生安取斯。","朝歌胜母古尚讳，我其覆醢航秭归。"],"title":"人鲊瓮"}
