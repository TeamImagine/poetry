{"author":"李龏","id":120278,"strains":["仄平平仄仄平仄，仄仄平平仄平仄。","仄仄平平仄仄○，仄仄平平仄平仄。","仄平仄仄仄平平，平平仄仄仄平平。","平平平平仄平仄，○平仄仄平平平。","仄平仄○平平仄，○○平仄○平仄。","仄仄○平○仄平，仄仄平○仄平仄。","仄仄平平仄仄平，平平仄仄仄平平。","平○平仄仄平仄，平仄仄平○仄仄。","仄仄平平平仄仄，仄仄平平仄平仄。","仄平仄仄仄平平，仄平仄仄平平仄。","仄平仄仄仄○平，仄仄仄平平仄平。","平平仄仄平平仄，○平仄仄仄平平。"],"paragraphs":["婺源灯匠夺天巧，做出新灯极精好。","细细琉璃万缕中，织得禽鱼及花草。","锦娘眷眷绣娘羞，煌芒五色燿冰球。","江梅盈枝玉彯蘂，离枝满树红堆头。","水晶不莹珠玑冷，屏间云母空烘影。","百尺长竿横画梁，宝盖悬空系纤绠。","绿滟鳞鳞晃曲波，斜冈蹙蹙映平坡。","瓶中栀子豆心绽，篮里海棠绒带拖。","午夜高堂明似昼，璧月涵光灿星斗。","蜡香坱霭焰春阳，锦光倒射金杯酒。","此灯绝妙世间无，乃是婺源灯画图。","梁园下客非夸大，从今不必说姑苏。"],"title":"婺源琉璃万灯歌"}
