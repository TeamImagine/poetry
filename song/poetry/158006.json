{"author":"蒋芸","id":158006,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["耒耜生涯远俗嚣，年来无梦到金貂。","一池皓月□诗骨，满圃春风长药苗。","愧不漆身吞豫炭，聊将洗耳弃由瓢。","分甘投老潭源地，为谢云笺莫见招。"],"title":"辞荐呈余廉访"}
