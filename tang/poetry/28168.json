{"author":"陆龟蒙","id":28168,"strains":["○仄仄平平，平平仄○仄。","平平仄仄平，仄仄平仄仄。","平平仄平仄，仄仄平仄仄。","仄仄仄平平，平○平仄仄。","仄平仄平仄，仄仄平仄仄。","仄平仄仄平，仄仄平仄仄。","仄平○平仄，仄○仄仄仄。","平仄仄仄平，仄仄○○仄。","平平仄平仄，平仄平平仄。","○仄仄平平，平○仄平仄。","仄平仄仄仄，仄仄○平仄。","仄仄平○平，仄平仄平仄。","平○平平仄，仄仄平仄仄。","平仄仄平平，平平○平仄。"],"paragraphs":["横笛喝秋风，清商入疏越。","君居不夜城，肯怨孤戍月。","吴兵甚犀利，太白光突兀。","日已费千金，厪闻侵一拨。","岂无恶年少，纵酒游侠窟。","募为敢死军，去以枭叛卒。","岂无中林士，贯穿学问骨。","兵法五十家，浩荡如溟渤。","高悬鹿皮睡，清涧时依樾。","分已诺烟霞，全遗事干谒。","既非格猛兽，未可轻华髪。","北面师其谋，几能止征伐。","何妨秦堇勇，又有曹刿说。","尧舜尚询刍，公乎听无忽。"],"title":"杂讽九首 八"}
