{"author":"苏轼","id":195420,"strains":["仄仄仄仄平，仄仄○平仄。","○○仄仄平，○仄仄仄仄。","○平仄仄○，平仄仄仄仄。","？平○平平，仄仄仄○仄。","平平仄仄仄，仄仄平仄仄。","平平平平平，平平仄○仄。","平平仄平平，仄仄仄平仄。"],"paragraphs":["昔我在广陵，怅望柴桑陌。","长吟饮酒诗，颇获一笑适。","当时已放浪，朝坐夕不夕。","矧今长闲人，一劫展过隙。","江山互隠见，出没为我役。","斜川追渊明，东皋友王绩。","诗成竟何为，六博本无益。"],"title":"和陶归园田居六首  其六"}
