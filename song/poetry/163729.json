{"author":"于石","id":163729,"strains":["仄仄仄仄平平平，仄仄仄仄○仄平。","仄仄仄仄仄仄平，平平仄仄平平平。","仄仄平平仄，平平仄○仄，仄平仄平平仄仄。","仄仄平仄仄？仄仄仄，平平仄仄仄仄仄。","○仄○平仄平仄，○仄平平平仄仄。","仄平仄平仄平平，○平平仄平平平。","平平○○仄仄平，仄平仄仄仄仄仄仄平。","仄平○平仄仄平，平平仄仄平平平。","平仄仄仄平平仄，平仄仄仄仄平仄仄平。","仄仄仄平○仄仄，仄仄仄仄平平平。","平平平平仄仄仄，平平平仄仄平仄仄平。"],"paragraphs":["有虎有虎山之巅，怒目炯炯当昼眠。","百兽畏伏不敢前，凭林一吼秋风寒。","昨日邻家妇，哀哀哭其子，叩头叫天天不语。","或曰枭食母、犬吠主，含沙射影毒欲死。","封豕长蛇肆侵侮，如此纷纷何独虎。","虎哉虎哉尔何知，磨牙摇尾争奔驰。","妖狐犹将假尔威，岂知彊者易弱盛必衰。","北平将军怒欲飞，弯弓远挂扶桑枝。","嗟尔有力何由施，吾见食汝肉而寝汝皮。","倚剑睨天三太息，弱肉彊食今何时。","麒麟驺虞亦物耳，呜呼吾不得而一见之。"],"title":"有虎行"}
