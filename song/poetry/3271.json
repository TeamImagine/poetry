{"author":"陈与义","id":3271,"strains":["平仄仄仄仄，平平○仄平。","仄仄仄平平，仄仄平平平。","○平仄平仄，仄平平平仄。","仄仄仄○平，平仄仄仄仄。","○平平仄仄，仄仄仄仄○。","平平平平仄，仄仄平平平。","平仄仄平平，平仄仄平仄。","仄仄仄平平，平平仄平仄。","平平仄平仄，平仄仄仄平。","仄仄平平仄，仄平○仄平。"],"paragraphs":["今日忽不乐，图书从纠纷。","不见汝州师，但见西来云。","长安岂无树，忆师堂前柳。","世路九折多，游子百事丑。","三年成一梦，梦破说梦中。","来时西门雨，去日东门风。","书到及师闲，为我点枯笔。","画作谪官图，羸骖带寒日。","他时取归路，千里作一程。","饱吃残年饭，就师听竹声。"],"title":"将赴陈留寄心老"}
