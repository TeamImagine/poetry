{"author":"刘学箕","id":89346,"strains":["平平平平平，仄仄仄平仄。","平平平仄平，仄仄仄○仄。","仄仄平○○，仄仄平○平。","平仄仄仄仄，仄平○仄平。","平平仄仄仄仄仄，平仄平平仄平仄。","○平仄仄仄平平，仄仄平平仄平仄。","仄平平仄仄平仄，仄仄平仄平仄仄。","仄仄平平仄仄平，仄仄平平仄平仄。","平平仄仄○仄仄，仄仄平平仄平仄。","平仄仄平仄平平，平仄○平仄平仄。","仄平仄平仄平仄，平仄平平平仄仄。","仄仄平○仄平仄，○仄平平平仄仄。","仄平仄仄平仄仄仄平，仄平仄仄平平平。","平平平平仄仄仄，仄仄平仄平平平。","平仄仄平平，仄仄仄平仄。","仄平平仄平，仄仄平平仄。","仄平平平仄仄仄，平平仄平仄平仄。","仄仄平平平仄平，平平仄仄仄平仄。","仄平平仄平平平，仄仄仄仄仄仄平。","仄平仄仄○仄仄，平平仄仄仄平仄。","仄仄平平平仄平仄平平平，仄平仄仄平平仄仄平平平。","平平仄仄仄平仄，平平仄平仄平仄。","仄平平平仄仄仄，仄仄仄仄仄仄仄。","仄仄○平仄仄平，○仄平平仄○仄。"],"paragraphs":["君居京江头，我住武夷曲。","平生风马牛，道路几重复。","会面情相亲，卜室欣相邻。","倾盖一笑粲，恍然如故人。","君家义聚五百指，堂上怡怡奉甘旨。","收书万卷不言贫，抚恤孤嫠甚勤止。","我家茕独与君似，自我之出谁料理。","岁晚团𪢮未得归，感事扪膺但增耻。","知君念我留客里，每见时能具羞匕。","心吐肺肝所同然，尊酒论文日终晷。","古灵故家好孙子，披觌芝眉因识李。","博洽多闻世希比，顷刻龙蛇飞剡纸。","我惭学术殊不逮二君，二君爱予心良勤。","交游情钟固以类，愧以萧艾联兰薰。","常恐此时心，易变作甘醴。","欲君持此心，淡若秋江水。","古人心交尚道义，今人利交尚权势。","古道于今何寂寥，伤心不识古交意。","两君姿质俱精金，百炼不改色愈明。","两君体性如美玉，浑浑厚厚蕴诸椟。","上映亭亭𪨷上千岁之孤松，下方磊磊丰山百世之霜钟。","松青不变四时色，钟铿一朝振文物。","予何人哉得附骥，勉勉讵敢自暴弃。","日莫长歌伐木篇，三复诗人琢磨义。"],"title":"古交行"}
