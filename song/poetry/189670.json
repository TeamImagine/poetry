{"author":"沈辽","id":189670,"strains":["平平仄仄仄，仄○仄平平。","仄平仄仄平，平平仄平平。","平平仄仄平，仄仄平平平。","平平仄平仄，平仄平平平。","平平仄仄仄，○仄仄○平。","仄平○平仄，平仄仄仄平。","平仄仄平平，仄仄平平平。","仄仄平仄仄，平仄平○○。"],"paragraphs":["清泠不在境，石峤乃天成。","我无卜筑功，为台亦强名。","南山岂不佳，不见浮云生。","青谿淡无绪，何处宾鸿声。","谁云饮酒乐，正欲乱其眀。","不知弹琴士，何用物外平。","清冷亦强名，指象真砰砰。","落落晞白髪，身世秋毫轻。"],"title":"清泠台"}
