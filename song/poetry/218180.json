{"author":"陈瓘","id":218180,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["行人征辔路西东，霜叶翩翩舞乱红。","晓色冥朦溪浸月，阴容黯澹马嘶风。","浮生信若萍随浪，远意徒惊鸟在笼。","万事欲穷须握手，尺书相问愧匆匆。"],"title":"寄友人"}
