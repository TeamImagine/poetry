{"author":"刘跂","id":211437,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["顶还平直得中方，肯作僧庵半夜床。","脱帽不忧风栗烈，炽炉仍助日苍凉。","赏音正自鸣琴便，宴坐何辞问疾妨。","我有陟厘三百幅，御冬真欲倒归囊。"],"title":"和长历赋纸阁用王介甫韵"}
