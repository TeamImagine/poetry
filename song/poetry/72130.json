{"author":"曾丰","id":72130,"strains":["○仄平平仄仄平，平平仄仄○○平。","仄○仄平○○○，仄仄平平仄平平。","平仄平平仄仄仄，平平仄仄○仄仄。","仄仄仄仄平仄平，平○仄仄仄○仄。","仄平仄仄仄仄○，平仄○平○仄平。","平平仄仄仄仄平。","平仄仄仄平仄仄，仄仄平平○仄仄，仄平仄仄仄平仄。"],"paragraphs":["三月桃花水发洪，游鱼挟雨乘长风。","去折禹门浪三重，满意须臾蜕为龙。","门道潭潭石齿齿，鱼初踊跃中委靡。","岂后有挽前有柅，雷犹未与火其尾。","破山霹雳放焰烧，平睨浪花轻一跳。","拏云攫雾扑九霄。","吾骨雅似龙坎坷，已搭龙门犹隔锁，化龙莫惜五雷火。"],"title":"上右丞相梁国公"}
