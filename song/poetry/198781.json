{"author":"苏辙","id":198781,"strains":["平平○仄平，平仄平仄仄。","平平仄平仄，仄仄平平仄。","平仄仄平仄，平平仄平仄。","仄平○仄平，仄仄○仄○。","仄平仄平○，仄仄仄仄○。","○平仄仄仄，○仄平仄仄。","仄平平仄仄，仄仄平仄仄。","仄○仄仄○，平仄仄平仄。"],"paragraphs":["幽忧如蛰虫，雷雨惊奋豫。","无根不萌动，有翼皆鶱翥。","嗟我独枯槁，无来孰为去。","念兄当北迁，海阔煎百虑。","往来七年间，信矣梦幻如。","从今便筑室，占籍无所住。","四方无不可，莫住生灭处。","纵浪大化中，何喜复何惧。"],"title":"和子瞻和陶渊明杂诗十一首  其五"}
