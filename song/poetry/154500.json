{"author":"董嗣杲","id":154500,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["雪花侵鬓转栖栖，身寄篷窗醉似泥。","荻港水寒鸥聚逺，芜湖山近雁飞低。","客舟泊夜秋无奈，社鼓催春梦欲迷。","津岸喜登无可语，不堪明日各东西。"],"title":"舟次示朱友龙"}
