{"author":"林希逸","id":119298,"strains":["平平仄仄仄平平，平仄平平仄仄平。","仄仄平平仄仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["晴云卷尽雨云飞，多谢元工已转机。","恳切敷陈绿封事，殷勤持送紫霞衣。","十连如佛仁均施，一念于民福可祈。","秧马既闲青遍野，摇摇争弄晚风微。"],"title":"四月二十日得雨方足闻城间一祷即应沾渥久矣此余波所及也再用前韵一首寄呈恕斋"}
