{"author":"许景衡","id":230420,"strains":["仄仄平仄仄平仄，平仄平平○仄平。","仄仄仄平平仄仄，仄平仄仄仄平平。","平平平仄仄仄仄，平仄平平○仄平。","仄仄仄平平仄仄，仄平平平仄平○。"],"paragraphs":["委羽人物已先去，陈迹风流犹至今。","隐吏向来惭懒散，令君此去好追寻。","春归山奥十里雪，霜后园林三寸金。","况有左生诗句好，一尊端为伴高吟。"],"title":"送李彦侯宰黄岩  其一"}
