{"author":"吴潜","id":123284,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["犂扫终当尽穴庭，将军夫岂但婴城。","何妨水潦威曹贼，应以风声慑晋兵。","中立运筹飞凯奏，昌黎吮笔草歌行。","开年东作吾何在，野老相携话故情。"],"title":"景回兄和篇甚佳信笔再用韵"}
