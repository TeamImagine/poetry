{"author":"仇远","id":164167,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["我昔南徐讲席分，知君肥遁白云村。","草深能使芝兰没，木落方推竹柏尊。","试问上书投魏阙，何如解组守衡门。","西风吹醒槐安梦，斜日悠悠半隠垣。"],"title":"和费廷玉  其一"}
