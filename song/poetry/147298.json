{"author":"谢枋得","id":147298,"strains":["仄仄平平仄仄平，仄平仄仄仄平平。","平平仄仄仄平平，仄仄平平仄仄平。","平仄平平平仄仄，仄平仄仄仄平平。","平平仄仄仄平仄，平仄平平仄仄平。"],"paragraphs":["死易程婴岂不知，十年死后未为非。","文辞未必改秦甥，敲朴徒能抱御衣。","无志何劳悲庙黍，得仁更不食山薇。","儒冠有愧一厮养，何忍葵心对落晖。"],"title":"和游古意韵"}
