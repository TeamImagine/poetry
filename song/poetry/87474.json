{"author":"韩淲","id":87474,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，平平仄仄仄平平。"],"paragraphs":["狂澜正倒筑新斋，回我家声属雅怀。","想到渊源深彻底，窥从涯涘溜浮阶。","舜文正道须身见，佛老他岐定力排。","今古沈浮几多少，滔滔应不与之偕。"],"title":"借章泉翁韵回斋"}
