{"author":"陈渊","id":247819,"strains":["平平平仄仄平平，仄仄平平仄仄平。","平仄仄平平仄仄，仄仄平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["宗之潇洒玉为颜，叔夜粗疏万事寛。","天与海边尝瘴疠，意令他日惯艰难。","功名自古谁能必，忠孝于今众所观。","志士杀身当不顾，小人怀土但求安。"],"title":"闻公晦叔往廉州以诗送之"}
