{"author":"张栻","id":56990,"strains":["平平仄平平，仄仄仄平仄。","平平仄仄仄，仄仄仄○仄。","○平仄平仄，平仄○仄仄。","仄平仄○仄，平仄仄仄仄。","仄○仄仄平，仄仄仄平仄。","平平○仄仄，平仄平○仄。","○平平仄仄，平仄仄仄仄。","仄仄仄仄平，仄○仄平仄。","仄平平平平，平仄仄平仄。","平平仄仄平，平仄仄仄仄。","平平仄平仄，平平平仄仄。","仄平仄平仄，仄仄仄平仄。","○平仄仄仄，仄仄仄平仄。","仄仄仄平仄，仄仄○平仄。"],"paragraphs":["维衡屹南荒，作镇自开辟。","蟠根结地厚，面势倚空碧。","陂陀数州境，高下相接迹。","麓山乃其趾，神秀固未极。","定王十里城，处处见山色。","知谁长在眼，嗟此尘中客。","观风君独暇，延纳到几席。","得句恍忘言，寄兴渺今昔。","自君之东来，民瘼极探索。","仁言彻九关，宁惧虎豹厄。","诹询遍南亩，民肥吾则瘠。","筑亭一舒啸，逮此百忧隙。","看山傥不愧，隠几亦聊适。","寄语后来者，此意当无斁。"],"title":"广汉黄仲秉即转运使治之东作亭扁以楚翠盖取杜陵所谓楚岫千峰翠者属客赋诗"}
