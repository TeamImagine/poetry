{"author":"贾岛","id":25827,"strains":["仄仄平平平，平平仄仄平。","仄平平仄仄，仄仄仄○平。","平仄平○仄，平平仄○平。","仄平○仄仄，○仄仄○平。","仄仄平平仄，平○仄仄平。","平平平仄仄，仄仄仄平平。","仄仄○平仄，平平仄仄平。","平平平仄仄，仄仄仄平平。"],"paragraphs":["白石床无尘，青松树有鳞。","一莺啼带雨，两树合从春。","荒榭苔胶砌，幽丛果堕榛。","偶来疏或数，当暑夕胜晨。","露滴星河水，巢重草木薪。","终南同往意，赵北独游身。","渡叶司天漏，惊蛩远地人。","机清公干族，也莫卧漳滨。"],"title":"题刘华书斋"}
