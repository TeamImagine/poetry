{"author":"姚合","id":19689,"strains":["仄平平平○，仄仄仄仄平。","仄仄仄仄○，仄仄平仄○。","仄仄○平平，平仄○仄平。","平平仄○仄，仄仄平仄○。","仄平仄仄仄，仄平仄平平。","平仄平仄○，仄平仄仄平。","平仄仄仄平，仄○平仄平。","仄仄仄仄仄，平仄平仄平。","仄平仄○平，仄仄仄仄平。","仄仄平仄平，仄○平○平。","仄平仄仄仄，平仄平平平。","仄平仄仄平，？仄○平平。","仄仄平平仄，平仄仄仄○。","仄仄仄仄平，平仄平○平。"],"paragraphs":["别君须臾间，历日两度新。","念彼白日长，复值人事并。","未改当时居，心事如野云。","朝朝恣行坐，百事都不闻。","奈何道未尽，出山最艰辛。","奔走衢路间，四枝不属身。","名在进士场，笔毫争等伦。","我性本朴直，词理安得文。","纵然自称心，又不合众人。","以此名字低，不如风中尘。","昨逢卖药客，云是居山邻。","说君忆我心，憔悴其形神。","昔是同枝鸟，今作万里分。","万里亦未遥，喧静终难群。"],"title":"寄旧山隐者"}
