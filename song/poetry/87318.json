{"author":"韩淲","id":87318,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["玉溪夜饮十年时，月底群山翠作围。","尽吸烟霞归酒盏，但知风露着人衣。","飘零如我空攀桂，邂逅从公合采薇。","南北两峰元自好，长安城里暗尘飞。"],"title":"赠郑尉"}
