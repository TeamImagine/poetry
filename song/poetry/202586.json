{"author":"陆佃","id":202586,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["共月新成榜字黄，使君霜鬓未须忙。","春前腊后千回顾，天上人间一分香。","庄子梦魂休道识，太公牙齿要须尝。","论功纵在姚黄下，果子花中合是王。"],"title":"依韵和查许国梅花六首  其六"}
