{"author":"喻良能","id":51504,"strains":["仄平平仄○平平，平平仄仄平平平。","仄平仄仄仄平仄，平平仄仄○平平。","仄仄仄仄仄平仄，仄平平仄平平平。","平平仄仄仄平仄，平仄仄仄平平平。","仄仄平平仄仄○，平平仄仄仄平○。","平平仄仄仄○仄，仄仄仄仄平○平。","仄平平平平仄平，○○平仄仄平平。","平平仄仄仄仄仄，平平仄仄平平○。","平平仄仄仄○仄，仄平仄仄平仄平。","平平仄仄仄仄仄，仄仄仄仄平平○。","平平○平仄平平，○平仄仄平平平。","平平仄仄○平仄，平平仄仄平平平。","仄平仄仄平仄仄，平平平仄平平平。","仄平平仄平仄仄，平平仄仄平平仄。","仄平○仄平仄仄，○仄仄仄平平平。","平平仄仄仄平仄，仄仄仄○平仄平。","平平仄仄仄平仄，○仄平平仄仄平。"],"paragraphs":["一年秋节重阳浓，园林上下皆清风。","远山百里削寒玉，平湖十亩磨青铜。","亦好茂树蓊西北，露枝霜叶纷青红。","枝头寂寂少啼鸟，天外隠隠飞征鸿。","弄月基蟠绿净中，东南况有小垂虹。","潭清潦尽境更好，水落石出摹难工。","爱山堂前花作丛，疏疏杨柳瘦毛同。","红蕉碧桂互掩映，芦花蓼穟交蒙茸。","新亭爽垲瞰空阔，赁栏一目连七峰。","烟霏雾霭扫欲尽，但见突兀撑晴空。","携筇更登月山椒，嶙峋怪石高玲珑。","香炉近出陂陁侧，云黄复在南山东。","水声激激来涧曲，飕飕风响生樛松。","菊英萸实篱可采，山肴野{艹敕}盘能供。","作诗颇类台戏马，吹帽未减山名龙。","良辰美景乐心赏，四者偶并今始逢。","明朝不问蝶愁绝，更饮黄花琥珀醲。"],"title":"重阳"}
