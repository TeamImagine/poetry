{"author":"张九成","id":6241,"strains":["平平○平仄，○仄仄仄平。","平平仄平仄，平仄仄平平。","仄仄仄○仄，○○仄仄平。","仄平平仄仄，平仄仄平平。","平仄平○仄，平平平○平。","仄平平平仄，仄仄仄平平。","仄仄○平仄，平平○仄仄。","仄平平仄仄，平仄仄○平。"],"paragraphs":["幽兰如君子，闲雅翰墨场。","春风晓畦暖，斜日半窗光。","竟夕澹相对，菲菲吐暗香。","掩关清杖屦，帘卷度修廊。","钗玉茎分紫，官梅花更黄。","岂惟堪纫佩，试伴菊英尝。","退处深林好，休移庭户傍。","自同凡草茂，无事莫相伤。"],"title":"鲁直上东坡古风坡和之因次其韵  其一"}
