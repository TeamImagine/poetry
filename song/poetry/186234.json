{"author":"吕陶","id":186234,"strains":["平仄平平仄，平平仄仄平。","○平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平○。","平仄平平仄，平平仄仄平。","仄平○仄仄，○仄仄平平。","平仄平平○，平○仄仄平。","平平平仄仄，仄仄仄平○。","○仄平平仄，平平○仄平。","平○平仄仄，仄仄仄平平。","仄仄平平仄，平平仄仄平。","平平○仄仄，平仄仄平平。","仄○平平仄，平平仄仄○。","仄平平仄仄，仄仄仄平平。","○仄平平仄，平平仄仄○。","平平○仄仄，仄○仄平平。","仄仄○平仄，平平仄仄平。","平平平仄仄，仄仄仄平平。","仄仄○平仄，平平仄仄平。","平平仄○仄，平仄仄平平。"],"paragraphs":["方域开全晋，权纲委巨公。","深仁吾所导，实惠尔常蒙。","旷阔归儒术，周流见治功。","蠢生无不赡，豪利岂须笼。","金糓边屯锐，农桑汉地丰。","颂声如响答，和气与春融。","天下殊庸冠，朝廷伟望隆。","咨询怀旧德，付畀出清衷。","禁直图书近，厐恩屏翰崇。","乡衣新粲锦，郡轼再凭熊。","自昔金陵盛，于今玉节雄。","江山三国势，台殿六朝风。","地胜名区在，时移往事空。","贡先淮甸入，化接海隅同。","封宇绥安外，烟波赋咏中。","民瞻深系属，国论素探穷。","此日留藩镇，何时补上聪。","钧衡须远业，药石仰真忠。","孰谓劳申伯，前知用弱翁。","南归勿迟久，登弼代天工。"],"title":"送吴龙图仲庶赴江宁"}
