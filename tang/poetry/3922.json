{"author":"杜甫","id":3922,"strains":["平平仄平仄，仄仄仄平平。","仄仄○平仄，平平仄仄平。","仄平○仄仄，仄仄仄平平。","仄仄平平仄，平平仄○平。","仄平平仄仄，平仄仄○平。","平仄平○仄，平平仄仄平。","平平平仄仄，仄仄仄○平。","仄仄○○仄，平平仄仄平。","仄平平仄仄，平仄仄平平。","平仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。"],"paragraphs":["洪波忽争道，岸转异江湖。","鄂渚分云树，衡山引舳舻。","翠牙穿裛桨，碧节上寒蒲。","病渴身何去，春生力更无。","壤童犂雨雪，渔屋架泥涂。","欹侧风帆满，微冥水驿孤。","悠悠回赤壁，浩浩略苍梧。","帝子留遗恨，曹公屈壮图。","圣朝光御极，残孽驻艰虞。","才淑随厮养，名贤隐锻𬬻。","邵平元入汉，张翰后归吴。","莫怪啼痕数，危樯逐夜乌。"],"title":"过南岳入洞庭湖"}
