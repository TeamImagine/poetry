{"author":"白居易","id":17690,"strains":["仄仄仄平平仄仄，平平仄仄仄平平。","平平仄仄○平仄，平仄平平仄仄平。","平平仄仄○平○，○仄平平仄仄平。","仄仄平平○仄仄，平平仄仄仄平平。"],"paragraphs":["二日立春人七日，盘蔬饼饵逐时新。","年方吉郑犹为少，家比刘韩未是贫。","乡园节岁应堪重，亲故欢游莫厌频。","试作循潮封眼想，何由得见洛阳春。"],"title":"六年立春日人日作"}
