{"author":"黄裳","id":204415,"strains":["仄仄平平平，平平仄平仄。","仄平○仄平，○平仄平仄。","平平平仄平，○平仄平仄。","平平仄平平，○仄平仄仄。","仄平平仄平，仄仄○仄仄。","仄○平平平，平仄平仄仄。","仄仄○仄平，平平仄平仄。","仄仄平仄平，仄仄平仄仄。","仄仄平平平，平平仄平仄。","仄仄平仄平，仄仄平仄仄。","仄仄○仄平，平仄仄○仄。","仄平仄仄平，平仄平仄仄。","仄仄平平平，仄仄平仄仄。"],"paragraphs":["自越趋儒林，由吴两江渡。","四年如退之，疏慵傲名数。","西风今又来，庭柯泣珠露。","荣枯几番新，闲日常自度。","誓为天汉游，捣药看玉兔。","逆行非吾心，焉用忧日暮。","典籍犹可捐，宁雕子云赋。","万事归自然，所得先去故。","洒落桐庐君，高源欲东赴。","外物非所谋，此学良足据。","但以中致虚，元气腹当饫。","壮怀感暮秋，群动还太素。","宋玉悲何为，忘失聊适屦。"],"title":"次舒尧文秋夜有感之韵"}
