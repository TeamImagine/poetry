{"author":"李群玉","id":25551,"strains":["平平仄仄仄平平，平仄平平仄仄平。","平仄平平仄平仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["山连楚越复吴秦，蓬梗何年是住身。","黄叶黄花古城路，秋风秋雨别家人。","冰霜想度商于冻，桂玉愁居帝里贫。","十口系心抛不得，每回回首即长颦。"],"title":"金塘路中"}
