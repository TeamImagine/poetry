{"author":"耿𣲗","id":6051,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["城上高楼飞鸟齐，从公一遂蹑丹梯。","黄河曲尽流天外，白日轮轻落海西。","玉树九重长在梦，云衢一望杳如迷。","何心更和阳春奏，况复秋风闻战鼙。"],"title":"奉和李观察登河中白楼"}
