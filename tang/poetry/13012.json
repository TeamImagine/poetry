{"author":"孟郊","id":13012,"strains":["仄○仄平仄，仄平平仄平。","○平○平平，仄仄○○○。","平仄仄仄仄，仄平仄○平。","○平仄仄平，仄仄仄仄平。","仄平仄平平，平平仄仄平。","仄○平仄平，仄仄○仄平。","平仄仄平仄，仄平平○平。","仄平平仄平，平仄仄仄平。","平仄平仄仄，仄仄平平平。"],"paragraphs":["上将秉神略，至兵无猛威。","三军当严冬，一抚胜重衣。","霜剑夺众景，夜星失长辉。","苍鹰独立时，恶鸟不敢飞。","武牢锁天关，河桥纽地机。","大将奚以安，守此称者稀。","贫士少颜色，贵门多轻肥。","试登山岳高，方见草木微。","山岳恩既广，草木心皆归。"],"title":"上河阳李大夫"}
