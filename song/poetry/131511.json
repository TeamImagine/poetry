{"author":"朱继芳","id":131511,"strains":["平平仄仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["姚黄魏紫恼人看，罗袜成尘俛仰间。","蜀魄声乾花有血，湘灵泪尽竹无斑。","年光冉冉趋双鬓，暮雨霏霏失四山。","老里情怀天地窄，莫教一日酒杯闲。"],"title":"暮春"}
