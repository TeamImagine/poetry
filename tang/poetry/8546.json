{"author":"刘复","id":8546,"strains":["仄仄仄平平，平平仄仄平。","仄仄仄平平，平平仄平平。","平平仄平仄，○平仄平平。","平仄仄仄平，仄仄平仄平。","仄仄平平平，仄平仄仄平。","○仄平仄仄，仄仄平○平。","平仄○平平，仄仄平平平。","○○平仄仄，仄仄仄平平。","平仄平平仄，仄仄仄平平。","仄平平仄仄，仄仄仄仄平。"],"paragraphs":["税驾倚扶桑，逍遥望九州。","二老佐轩辕，移戈戮蚩尤。","功成弃之去，乘龙上天游。","天上见玉皇，寿与天地休。","俯视昆仑宫，五城十二楼。","王母何窈眇，玉质清且柔。","扬袂折琼枝，寄我天东头。","相思千万岁，大运浩悠悠。","安用知吾道，日月不能周。","寄音青鸟翼，谢尔碧海流。"],"title":"游仙"}
