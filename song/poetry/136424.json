{"author":"胡仲弓","id":136424,"strains":["仄平平仄仄平平，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["豸冠风采动簪绅，天子如何不得臣。","去后赤心常体国，从前冷语颇冰人。","好官尽属时贤做，近事看来局面新。","轮辙深依梅竹下，一僮一鹤伴吟身。"],"title":"寄吴警斋  其二"}
