{"author":"林敏功","id":211591,"strains":["平平仄平平，平平仄平平。","仄仄平平平，平平仄平平。","平仄平平仄，平平平仄平。","平平仄仄仄，仄仄仄仄平。","仄仄仄仄平，仄仄平平平。","仄平平仄○，平仄平仄平。","仄平仄平仄，平平仄平平。","仄仄仄仄平，平平仄平平。","平平平平仄，仄平平仄○。","仄仄仄仄平，仄仄平仄平。","平平仄○仄，○仄仄仄平。","仄平仄仄平，平平○仄○。"],"paragraphs":["君为稻田官，君非力田科。","我令耕田夫，为君奏田歌。","南亩茨粱稼，东郊烟雨蓑。","田家不作苦，奈此岁暮何。","悯悯望有年，一失成蹉跎。","立苗非不疏，稊稗常苦多。","小人剥良善，蓬蒿贱嘉禾。","去恶藉老农，芟夷戒骈罗。","夫君邦之彦，妙年加切磋。","治国与治身，此道终靡他。","人心不相远，如以斧伐柯。","愿君日显荣，吾言期不磨。"],"title":"赠赵正之"}
