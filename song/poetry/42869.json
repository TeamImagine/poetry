{"author":"范成大","id":42869,"strains":["平平平平，仄平平平。","仄平仄平，平仄○平。","仄○平平，仄平仄平。","平仄仄仄，仄○仄平。","平平仄平，仄仄○平。","平仄仄平，仄平仄平。","仄平○平，仄仄○平。","平仄平平，仄仄平仄。","平○仄平，仄仄仄仄。","仄仄平平，仄平仄仄。","仄仄仄仄，平仄仄仄。","仄仄平仄，平平○仄。","平仄仄○，仄仄仄仄。","仄仄仄仄，平仄仄仄。","平平仄平，仄仄平仄。"],"paragraphs":["薰风南来，木荣于兹。","木荣几时，黄落从之。","逝其须臾，坐成四时。","今我不学，殆其已而。","天旋地游，日月其根。","形息气徂，不亡者存。","去乡离家，莫肯过门。","猗欤先师，不我疵陋。","褰衣示珠，俾我复旧。","自我来归，十年不富。","孰蠹孰蛊，惟汝自疚。","冉冉荣木，霜华将坠。","天黑路长，屹蹶可畏。","隶也不力，奚取六骥。","脂车着鞭，一息而至。"],"title":"荣木"}
