{"author":"戴昺","id":117749,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄仄仄平仄平。","仄仄仄平平仄仄，仄平平仄仄平平。"],"paragraphs":["闲居幽事属田园，何必山林始避喧。","足水早禾分母子，多年修竹见翁孙。","欣然胜败无心弈，兀尔醉醒随意樽。","昨夜一番雷雨过，绿波微涨曲池痕。"],"title":"闲居幽事"}
