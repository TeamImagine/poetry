{"author":"皎然","id":39915,"strains":["仄仄○平平，仄平仄平仄。","仄平平平仄，仄平平平仄。","○仄仄仄平，仄平平平仄。","仄平○○仄，平平仄仄仄。","仄仄平仄平，仄仄平平仄。","仄平○仄仄，平仄仄平仄。","○仄平仄○，仄仄平○仄。","平○○仄仄，平仄仄平仄。","仄仄仄平平，仄平仄仄仄。","平平平仄仄，平○仄平仄。","平仄平仄平，仄○仄平仄。","平平仄仄平，仄仄仄仄仄。"],"paragraphs":["喜友称高儒，旷怀美无度。","近为东田诱，遂耽西山趣。","庭有介隐心，得无云泉误。","府公中司贵，频贻咫尺素。","郡佐仙省高，亦赠琼瑶句。","诮兹长往志，纡彼独游步。","禅子方外期，梦想山中路。","艰难亲稼穑，晨夕苦烟雾。","曷若孟尝门，日荣国士遇。","铿锵聆绮瑟，攀折迩琼树。","幽践随鹿麋，久期怨蟾兔。","情同不系舟，有迹道所恶。"],"title":"奉和薛员外谊赠汤评事衡反招隐之迹兼见寄十二韵"}
