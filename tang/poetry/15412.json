{"author":"白居易","id":15412,"strains":["仄仄平平仄，仄仄仄仄平。","仄仄仄○仄，仄仄平仄平。","仄平仄平平，○仄平仄○。","平平仄平仄，仄仄平仄平。","○仄仄平仄，仄仄平仄平。","仄平仄仄仄，平仄平平平。","仄平平仄仄，平平平仄平。","平平仄平仄，仄仄仄平平。"],"paragraphs":["郁郁眉多敛，默默口寡言。","岂是愿如此，举目谁与欢。","去春尔西征，从事巴蜀间。","今春我南谪，抱疾江海壖。","相去六千里，地绝天邈然。","十书九不达，何以开忧颜。","渴人多梦饮，饥人多梦餐。","春来梦何处，合眼到东川。"],"title":"寄行简"}
