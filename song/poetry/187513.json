{"author":"蒋之奇","id":187513,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平平仄平平仄，平仄平平仄仄平。"],"paragraphs":["晚向津亭泊画船，忽闻佳处在云烟。","松根化作千年石，山寺蒸为一涧泉。","祖意供看亭下柏，禅交同结社中莲。","明朝舆笋还跻岭，聊借僧房一觉眠。"],"title":"松石峰"}
