{"author":"方岳","id":127321,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["北阙南门各路头，不才多病两相投。","无钱使鬼贫何害，有句惊人死亦休。","春意不关花代谢，吾生聊与世沈浮。","挼挲双手烟岚湿，笑向前坡饱饭牛。"],"title":"饭牛"}
