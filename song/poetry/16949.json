{"author":"王之望","id":16949,"strains":["仄仄平仄仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["两地相望百舍强，相思空结九回肠。","君家沧海宾初日，我戍衡山俯夕阳。","情话何当倾肺腑，倦游聊复信行藏。","求田问舍真长策，捧檄荣亲道更光。"],"title":"吴明可寄诗次韵为答"}
