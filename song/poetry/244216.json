{"author":"胡宿","id":244216,"strains":["仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["留籥初均相府劳，辟书先下得虔刀。","黄图气象占龙阙，丹穴精神识凤毛。","一代策书承世学，三川风月属诗豪。","山公更有通家旧，应许论文醉醁醪。"],"title":"送次道学士倅洛中"}
