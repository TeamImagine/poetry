{"author":"苏轼","id":195304,"strains":["平仄仄仄仄，仄平仄平平。","仄仄仄仄○，仄○仄仄平。","平平仄仄○，仄仄仄仄平。","仄平仄仄○，仄仄平平平。","平平仄仄仄，仄○平平平。","○仄仄平仄，平平仄平平。","仄平平仄平，仄仄平平平。","平平仄仄仄，仄仄○平平。","仄平平平平，仄仄仄仄平。","仄仄仄仄仄，平仄仄平平。"],"paragraphs":["梁李久乐祸，自焚岂非天。","两鼠鬬穴中，一胜亦偶然。","谋初要百虑，善后乃万全。","庙堂选世将，范氏真多贤。","仁风被宿麦，绿浪摇晴川。","号令耸毛羽，先声落虚弦。","我家天一方，去路城西偏。","投竿困障日，卖剑行归田。","赠君荆鱼杯，副以蜀马鞭。","一醉可以起，毋令祖生先。"],"title":"送范中济经略侍郎分韵赋诗以元戎十乘以先启行为韵轼得先字且赠以鱼枕杯四马棰一"}
