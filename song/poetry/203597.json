{"author":"孔平仲","id":203597,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["濯濯春容在柳梢，野梅相压吐香苞。","日边明晦云无定，雨后寒暄气欲交。","抱蕊悬虫犹带茧，衔枝飞鸟已营巢。","高怀不爱三公府，白水青山满近郊。"],"title":"造王馆公第马上作"}
