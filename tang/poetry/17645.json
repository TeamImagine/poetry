{"author":"白居易","id":17645,"strains":["仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["外翁七十孙三岁，笑指琴书欲遣传。","自念老夫今耄矣，因思稚子更茫然。","中郎馀庆锺羊祜，子幼能文似马迁。","才与不才争料得，东床空后且娇怜。"],"title":"谈氏小外孙玉童"}
