{"author":"吴说","id":14718,"strains":["平平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄平平平仄仄平。","仄仄仄平平仄仄，仄平平仄仄平平。"],"paragraphs":["扁舟东下初乘兴，明月南飞竟失群。","田父语言时近道，世人嘲笑尚论文。","九山敛气横寒野，一坞朝阳聚暖云。","胜处借人教暂看，后来何必问灵氛。"],"title":"酬次李辰甫所寄三首  其三"}
