{"author":"柳宗元","id":10618,"strains":["仄平平仄仄平平，仄仄平平仄仄平。","平仄仄仄平平仄，仄平平仄仄平平。","平平仄仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["郡城南下接通津，异服殊音不可亲。","青箬裹盐归峒客，绿荷包饭趁虚人。","鹅毛御腊缝山罽，鸡骨占年拜水神。","愁向公庭问重译，欲投章甫作文身。"],"title":"柳州峒氓"}
