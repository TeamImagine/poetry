{"author":"吴锡畴","id":140249,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["破晴斜月入帘阴，鬓影萧骚老不禁。","九十日春风与雨，百千年事后犹今。","牡丹红褪残妆面，杜宇声寒故国心。","眼底交游期又误，飞鸿杳杳鲤沈沈。"],"title":"对月有怀"}
