{"author":"曾丰","id":72681,"strains":["平平仄仄仄平平，平仄平平仄仄平。","平仄平平平仄仄，仄平仄仄仄平平。","平平平仄仄平仄，仄仄仄平平仄平。","仄仄平平平仄仄，仄平平仄仄平平。"],"paragraphs":["舟行所至与清逢，殊觉今清又不同。","山到江湄穷则变，水归峻口窒斯通。","秋风鏖叶地频𫖹，夜月铄云天屡空。","兀坐篷窗闲四顾，太虚还似我胸中。"],"title":"北归舟次清远县上游欲入硖"}
