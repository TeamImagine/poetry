{"author":"吕本中","id":247165,"strains":["仄平平仄仄平仄，仄仄平平仄平仄。","仄仄平平仄仄○，平平平仄平平仄。","仄平仄仄平平仄，仄平○仄仄仄仄。","平平仄仄仄平仄，仄仄平平仄平仄。","仄平仄仄平平仄，仄仄平平平仄仄。","平平○○仄○平，仄仄平平仄平仄。","仄平仄仄○平平，○仄平平○仄仄。","仄○仄仄○平平，仄仄○平仄平仄。"],"paragraphs":["两君羁旅宦西蜀，我亦江南住僧屋。","想像平生肺腑亲，晴天何处飞黄鹄。","庾郎故是丰年玉，道儿更是见不足。","藜羮脱粟有余味，富贵薰天果非福。","死生契阔今谁在，往事悠悠陵谷改。","他年乘兴下瞿塘，见我衰颜莫惊怪。","别寻好语和君诗，偿尽平生难韵债。","扫除壁土更焚香，下酒如今有鲑菜。"],"title":"寄蔡伯世李良宇"}
