{"author":"胡宏","id":19362,"strains":["仄平仄平仄，平仄仄平○。","平仄平平仄，平平仄仄平。","平平仄平仄，仄仄仄平平。","仄仄平平平，仄仄仄○平。","平仄平平仄，平平平○仄。","仄平平仄仄，仄仄仄平平。"],"paragraphs":["凿山置亭榭，开沼放波澜。","松竹希微绿，菱莲次第丹。","风烟富清远，气象薄高寒。","媚此千金躯，舍彼百虑攒。","神岳精灵动，人寰波浪漫。","乐生忧亦集，徙倚遍阑干。"],"title":"五峰亭"}
