{"author":"范成大","id":43844,"strains":["？平平平平仄○，仄平平平平仄平。","平平仄仄仄平仄，仄仄○○平仄平。","平平仄仄仄仄仄，平平仄平平仄平。","平平仄仄仄○仄，仄○仄仄平平平。"],"paragraphs":["玻瓈江头春渌深，别时沄沄流到今。","祇言日远易排遣，不道相思翻苦心。","乌头可白我可去，菖花易青君易寻。","人生若未免离别，不如碌碌无知音。"],"title":"玻瓈江一首戏效陆务观作"}
