{"author":"杜甫","id":2745,"strains":["仄仄仄平平，仄平仄○平。","平仄仄平仄，仄仄平仄平。","仄平仄平仄，平仄仄平平。","仄仄平仄仄，平平平仄○。","平仄仄仄仄，仄仄仄平平。","平仄○仄仄，仄平仄仄平。","仄平仄仄平，仄仄仄仄○。","平平仄○仄，仄仄仄仄平。","平平仄○平，仄仄平仄平。","平平仄平仄，仄仄平仄平。","○仄仄平仄，平○平仄平。","仄平仄平仄，平平平仄平。"],"paragraphs":["落景下高堂，进州泛回溪。","谁谓筑居小，未尽乔木西。","远郊信荒僻，秋色有余凄。","练练峰上雪，纤纤云表霓。","童戏左右岸，罟弋毕提携。","翻倒荷芰乱，指挥径路迷。","得鱼已割鳞，采藕不洗泥。","人情逐鲜美，物贱事已睽。","吾邨蔼暝姿，异舍鸡亦栖。","萧条欲何适，出处无可齐。","衣上见新月，霜中登故畦。","浊醪自初熟，东城多鼓鼙。"],"title":"泛溪"}
