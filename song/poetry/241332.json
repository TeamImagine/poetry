{"author":"周紫芝","id":241332,"strains":["仄○仄平平仄仄，仄仄平○仄平仄。","○平平仄仄仄平，仄仄○平仄平仄。","平平平仄○仄平，仄仄平平仄平仄。","仄平平仄仄平平，仄仄平平仄平仄。"],"paragraphs":["五更木鱼鸣绕屋，唤起乌衣晓登木。","敲残千叠万叠声，乱尽长清短清曲。","天边孤月犹复明，世上黄粱欲炊熟。","老人虽起亦何营，但饮南窗一杯粥。"],"title":"刘蕲州见和木鱼歌再赋二首  其二"}
