{"author":"沈辽","id":189357,"strains":["仄仄平平仄，平平仄平平。","平平仄仄仄，○仄平平平。","仄仄○平平，平平仄平平。","平○仄仄仄，平仄仄平平。","仄平平平仄，平仄平平平。","仄平平平仄，平平仄平○。","○仄仄仄仄，仄仄平平平。","平平仄仄仄，仄平仄平平。","仄平仄仄仄，平平平仄平。","平平平平仄，仄平仄平○。","○仄平平仄，仄仄仄平平。"],"paragraphs":["在昔齐光禄，招余访仙宫。","崇岩九叠峻，行望庵前松。","下马过星坛，超然挹孤风。","华冠映绀髪，谈笑想鸿蒙。","饮之青菁饭，喻以朝元功。","顾余方羁束，焉能谢人中。","暗黮七八岁，日月何匆匆。","吾非久寐客，不烦一言攻。","己知弃宠辱，安能为世庸。","还丹何时就，白云弄秋空。","相望江湖上，杳杳复蒙蒙。"],"title":"寄赠伊先生"}
