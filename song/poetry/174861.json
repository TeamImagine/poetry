{"author":"刘敞","id":174861,"strains":["平○仄平平，平仄平平平。","平平仄仄仄平仄，仄○○平仄平平。","仄平平平仄仄仄，平仄仄○仄仄仄。","仄仄平○平○仄，仄仄平平平平仄。","○仄平，平平平，仄平平仄○平平。"],"paragraphs":["秦王好神仙，东上琅琊台。","蛾眉绿髪五千辈，去乘长风款蓬莱。","此时秦人海旁立，生别死分不敢泣。","但见高帆云中没，野鸟悲鸣为翔集。","过海舟，何时还，火焚荆棘空骊山。"],"title":"遇海舟"}
