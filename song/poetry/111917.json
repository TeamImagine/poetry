{"author":"刘克庄","id":111917,"strains":["仄仄仄平平，平平仄仄平。","仄平平仄仄，平仄仄平平。","仄仄平平仄，平仄仄仄平。","平平仄平仄，仄仄仄平平。"],"paragraphs":["占断十分清，飞来一点轻。","死还为腐草，生怕傍长檠。","扇扑随风远，囊盛彻夜明。","藜灯与莲炬，不似尔多情。"],"title":"昔陈北山赵南塘二老各有观物十咏笔力高妙暮年偶效颦为之韵险不复和也 五爱 其三"}
