{"author":"杨万里","id":49913,"strains":["平仄仄平仄，平平仄平平。","仄平仄平仄，平平仄平平。","仄平仄仄平，平○○仄平。","仄平平平平，仄平平平○。","仄平仄平平，仄平○仄平。","仄○仄仄仄，仄平平仄平。","仄平平仄平，仄仄○仄平。","○仄仄平平，○仄仄仄平。"],"paragraphs":["吾友子曾子，滋兰涧溪幽。","药房动波底，韦编著床头。","梦吞六画香，身从三圣游。","上瞻岐山开，下聆雷声收。","告于閟灵龟，潜渊骑玉虬。","食菲足自养，朵颐非所求。","一朝浮洛书，绿字献禹畴。","分半啖虞翻，相视一笑休。"],"title":"题曾世夫颐斋"}
