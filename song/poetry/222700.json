{"author":"毛滂","id":222700,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄仄。","平仄仄平平仄仄，仄平平仄平平平。","平平仄仄平平仄，仄仄平平仄仄平。"],"paragraphs":["俗状尘容欲养成，犹惭岫幌不吾扃。","任慵读律知难入，忍睡看山辄暂醒。","兰茁有时应吐秀，茗根无味强通灵。","朝霞夕菊全堪饱，肯绐侏儒学岁星。"],"title":"和巨中游芝山"}
