{"author":"苏轼","id":194733,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["平生长物扰天真，老去归田只此身。","留我同行木上座，赠君无语竹夫人。","但随秋扇年年在，莫鬬琼枝夜夜新。","堪笑荒唐玉川子，暮年家口若为亲。"],"title":"送竹几与谢秀才"}
