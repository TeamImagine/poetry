{"author":"许棐","id":116876,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["天上除书骆驿飞，谪仙何事得来迟。","旅怀宽似居家日，学力高于未第时。","山带晴霏横画轴，水流清响入琴丝。","世间多少王孙贵，无我寒泉一句诗。"],"title":"赵叔鲁"}
