{"author":"白居易","id":15111,"strains":["○平仄仄仄，仄○平平仄。","○仄平平平，仄平○平仄。","平○仄仄仄，仄○平仄仄。","仄仄仄○平，平平○○○。","平仄平平仄，仄平仄仄仄。","仄仄仄平○，平平平仄仄。","平平平仄仄，平仄平平仄。","仄○仄平平，平平仄平仄。"],"paragraphs":["闻君减寝食，日听神仙说。","暗待非常人，潜求长生诀。","言长本对短，未离生死辙。","假使得长生，才能胜夭折。","松树千年朽，槿花一日歇。","毕竟共虚空，何须夸岁月。","彭殇徒自异，生死终无别。","不如学无生，无生即无灭。"],"title":"赠王山人"}
