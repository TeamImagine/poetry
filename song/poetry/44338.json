{"author":"范成大","id":44338,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["殊方节物记吾曾，海北天西一瘦藤。","乌榄鸡槟尝老酒，酥花芋叶试新灯。","瘴云度岭浓如墨，边雪窥窗冷欲冰。","闲展两乡图画看，卧游何必减深登。"],"title":"丙午新正书怀十首  其一○"}
