{"author":"苏轼","id":195665,"strains":["平平平○平，仄仄仄仄平。","仄平仄仄仄，平仄仄仄○。","平仄仄仄仄，平平仄平平。","平平○平仄，仄仄平平○。","仄平仄平平，平平仄○平。","平仄仄○仄，仄○仄仄平。","仄仄仄仄平，仄平○仄平。","仄○平平平，○仄平仄平。","仄平仄仄仄，平○仄平平。","仄平平平仄，仄仄仄仄平。"],"paragraphs":["虞人非其招，欲往畏简书。","穆生责醴酒，先见我不如。","江左古弱国，强臣擅天衢。","渊明堕诗酒，遂与功名疏。","我生值良时，朱金义当纡。","天命适如此，幸收废弃余。","独有愧此翁，大名难久居。","不思牺牛龟，兼取熊掌鱼。","北郊有大赉，南冠解囚拘。","眷言罗浮下，白鹤返故庐。"],"title":"和陶始经曲阿"}
