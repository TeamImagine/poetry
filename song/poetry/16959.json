{"author":"王之望","id":16959,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄平平平。","平平仄仄平平仄，平仄平平仄仄平。"],"paragraphs":["网得金鳞不忍烹，一瓯春菜眼偏明。","逢君强赋湖阴曲，顾我方趋日照城。","散坐酴醿留客醉，过庭鹎𫛥为谁鸣。","还朝密迩非轻别，知有蒲轮访姓名。"],"title":"次韵王圜中二首  其一"}
