{"author":"陆游","id":36667,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["甲第潭潭莫羡渠，穷人从昔爱吾庐。","茆茨新洁嗟何欠，邻里追随故不疏。","瓮醤芬香盘早兔，臼韲珍酽脍寒鱼。","年丰日有携尊兴，家乘从今不一书。"],"title":"东邻筑舍与儿辈访之为小留"}
