{"author":"程公许","id":106232,"strains":["平平仄平仄，仄平仄平仄。","仄平仄平平，仄仄仄平仄。","平平仄仄仄，仄仄仄仄仄。","平平○仄平，平仄平仄仄。","平平仄平平，仄平平仄仄。","仄仄仄仄平，仄平仄平仄。","○平平平平，仄平仄平仄。","仄平平仄仄，仄仄仄仄仄。","仄平平仄平，平仄仄平仄。","仄仄平平平，平平平仄仄。","仄仄仄仄平，仄平仄平仄。","平平仄平仄，仄仄仄平仄。","仄平仄平○，仄仄平仄仄。","仄平仄仄仄，平平仄平仄。"],"paragraphs":["霜英滤云母，月华吐幽魄。","濬房锁葳蕤，弄杼夜咿轧。","天寒日苦短，箧不贮寸帛。","婵娟空自妍，襟袖无乃窄。","停机掩孤嚬，欲歌心已咽。","积此万缕工，织成苎罗白。","蹇修来何时，复关滞涂辙。","女无终不嫁，谨勿昧所择。","忍寒青琐窗，熏麝翠罗幕。","粲粲双明珰，团团双白璧。","稚齿昔所娱，玩之不能斁。","春风荡繁囿，触眼会良匹。","撷芳索幽占，两美斯有合。","及兹岁未晏，为君媚芳泽。"],"title":"拟古二章  其二"}
