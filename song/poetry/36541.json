{"author":"陆游","id":36541,"strains":["仄仄平平仄仄平，仄平平仄仄平平。","平平仄仄平平仄，仄仄平平仄平平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["困睫蒙蒙渴煮茶，系船来叩野人家。","风翻翠浪千畦麦，水漾红云一坞花。","健犊破荒耕荦确，幽禽除蠧啄槎牙。","寻春非复衰翁事，且伴儿童一笑哗。"],"title":"舟过季家山小泊"}
