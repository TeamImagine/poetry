{"author":"方一夔","id":152287,"strains":["平仄平平平仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["家住青溪东复东，林霏岚影暗葱茏。","山排闼入蹲苍虎，水抱村流卧玉龙。","田画井疆前后陇，冈横干艮两三重。","客来若问诛茅地，落日云飞第一峰。"],"title":"予家世居富山久矣世有隠德老坡所谓我家韦布三百年惟有阴功不知数盖类是也因作此以记其实且以勉族氏子弟云  其二"}
