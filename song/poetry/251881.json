{"author":"郑刚中","id":251881,"strains":["平平仄平平，仄仄○仄平。","仄仄仄平仄，仄○○仄平。","平○平仄平，仄平平仄平。","平○仄平？，仄仄平平平。","仄平仄平平，仄仄平平平。","仄仄仄平仄，平平○仄平。","平仄仄平仄，○仄仄仄平。","平平平仄平，平平仄○平。","平○仄平平，仄仄平平平。","仄仄仄平平，仄平○仄平。"],"paragraphs":["高才沐新诗，笔力回万牛。","讽我挽河汉，溥将膏泽流。","吾闻天甚仁，爱民颁九畴。","人间失彝叙，乃有偏毗忧。","列星但随旋，一气同浮游。","讵敢弄天柄，私恩回旱头。","胡不自修德，和气浃九州。","奚烦雕肾肠，诗章远相求。","君其谕乡邻，此外无良谋。","尚几驻车骈，俯为观有秋。"],"title":"代答"}
