{"author":"刘攽","id":183094,"strains":["平平平○平，仄仄平仄仄。","仄平仄仄平，仄平仄平仄。","仄仄仄仄仄，仄仄仄仄仄。","○仄仄仄平，平○仄仄仄。","平平平平平，○仄平○仄。","仄平仄○平，平仄仄○仄。","○○平仄平，○仄仄平仄。","平平仄平仄，平仄仄平仄。"],"paragraphs":["翩翩河中舟，一一西上水。","彼船力有余，我船力无几。","力薄日一舍，力壮日百里。","迟速讵几何，推分故尔耳。","今晨东南风，帆席频轻驶。","舳舻密相衔，前后略相似。","如将平不平，颇复令人喜。","因之念时事，冥寞付天理。"],"title":"汴渠挂帆"}
