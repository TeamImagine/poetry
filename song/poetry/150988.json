{"author":"葛起耕","id":150988,"strains":["仄平平仄仄平平，仄仄平平仄仄平。","平仄仄平平仄仄，仄平仄仄仄平仄。","平平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["阖闾城下水连天，故国凄凉思惘然。","堤柳数行垂舞带，砌苔几叠晕歌钿。","了无麋鹿游台下，祇有凫鹥戏水边。","往事如今销歇尽，断霞残照锁寒烟。"],"title":"姑苏怀古"}
