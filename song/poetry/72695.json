{"author":"曾丰","id":72695,"strains":["仄仄平平仄仄平，仄平平仄仄平平。","仄平平仄平平仄，平仄仄平平仄平。","平仄平平平仄仄，平平仄平仄平平。","仄平仄仄平平仄，仄仄平平仄仄平。"],"paragraphs":["自视其身不系秋，片心宁被白云留。","发踪江右山青处，游睇海南天尽头。","勾漏砂星光灿夜，罗浮灶炉冷含愁。","鼎新革故丹成后，乘兴逍遥汗漫游。"],"title":"淳熙丙午与合皂化士彭正夫道人五羊相别开禧乙丑复会于五羊赠二长韵  其一"}
