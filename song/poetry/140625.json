{"author":"姚勉","id":140625,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["千里携书谒帝阍，如君忠义出天根。","筳篿已卜回渊听，寸草还思报厚恩。","且共渔樵谈帝霸，岂无豪俊整乾坤。","细吟窗下庐山句，亦欲乡人访道原。"],"title":"和丰城邹端简韵就送其归  其一"}
