{"author":"晁补之","id":214348,"strains":["仄仄仄仄平，仄平仄平仄。","仄仄仄仄平，平平平仄仄。","仄仄平仄仄，平平仄仄仄。","平平仄仄仄，平仄平仄仄。","仄平仄仄仄，平○仄平仄。","平平平仄仄，仄仄平平仄。","平平仄平平，仄仄平仄仄。","仄○仄平平，仄仄仄平仄。"],"paragraphs":["夏季百果繁，兔葵亦成实。","独有野石榴，幽花时熠熠。","熠熠非独好，芳荣赖午日。","翩翩彼白蝶，仿佛粗采挹。","睡余起对此，嘉兴亦萧瑟。","良非阡陌丽，敢竞阳春出。","无言以成蹊，上愧桃李质。","幸当饱霜余，万颗富君室。"],"title":"夏季"}
