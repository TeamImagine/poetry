{"author":"方岳","id":127497,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["枉作江南半世人，安知五老不吾嗔。","自参茶壑风烟美，略识庐山面目真。","涧汲每思佳客共，云眠谁谓老师贫。","秋崖只有诗如此，回向山灵报答春。"],"title":"性老致庐山茶"}
