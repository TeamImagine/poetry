{"author":"王安国","id":185255,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["野旷天寒气象嘉，浮云浓淡日初斜。","泽中雨涨无鸣鹘，荷下波翻有怒蛙。","箫鼓残声来帝阙，渔樵归径见人家。","尘簪羞把黄花插，不耐飞蓬鬬鬓华。"],"title":"郊外"}
