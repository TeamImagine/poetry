{"author":"刘禹锡","id":11209,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["忽惊金印驾枝轓，遂别鸣珂听晓猿。","碧落仙来虽暂谪，赤泉侯在是深恩。","玉环庆远瞻台坐，铜柱勋高压海门。","一咏琼瑶百忧散，何劳更树北堂萱。"],"title":"和南海马大夫闻杨侍郎出守郴州因有寄上之作"}
