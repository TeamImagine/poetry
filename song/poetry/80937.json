{"author":"张镃","id":80937,"strains":["仄仄仄仄平，平平平仄平。","平○仄平平，平平仄平平。","平平仄仄仄，○仄仄仄平。","平仄平仄平，○平平仄平。","平平○○平，平仄平仄○。","仄仄仄仄平，仄仄平○平。","平仄仄仄平，平平仄平平。","平仄仄仄仄，仄仄平平平。","仄仄仄平仄，仄仄平○平。","仄平平仄平，平平仄平平。","仄平仄平平，○平仄平平。"],"paragraphs":["艺此百亩园，池亭粗供游。","新从小堂阴，经营学山丘。","攒丛数百树，如对旷士流。","奇石皆有情，听诗疑点头。","方池正当前，风定清若油。","照影画不成，叶茂枝相樛。","心静境自来，非关苦寻搜。","知我与罪我，此话同春秋。","委顺付天命，万事杯中浮。","莫疑头上丝，曾因利荣愁。","若无忘斯言，长年共无忧。"],"title":"次韵答张以道茶谷闲步"}
