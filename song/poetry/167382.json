{"author":"陈深","id":167382,"strains":["仄平平平仄，平仄平○○。","平平仄平仄，平仄平平平。","平仄仄平仄，仄仄○仄平。","仄平仄平仄，平平仄平平。","平仄仄平仄，仄仄仄仄○。","仄仄仄仄○，平仄仄仄平。","仄○仄平仄，仄平仄平仄。","平平仄平仄，仄仄平平平。","仄仄仄平仄，平平平平平。","平仄平平仄，仄仄平平平。","仄平仄仄仄，○仄平平平。"],"paragraphs":["泄云蒙朝日，微雨霑庭除。","幽人掩关卧，门外无来车。","曹子别经岁，枉道过我庐。","谓余抱文艺，胡为守乡闾。","余曰匪高尚，褊性涉世疏。","上奉白髪亲，余暇读我书。","岂如叔时甫，妙年美名誉。","词华烂𫄨绣，问学滋新畬。","奉子一卮酒，聊为谭斯须。","威凤翔高阁，逸骥腾云衢。","及时树远业，临事毋踟蹰。"],"title":"曹叔时见过索饯篇"}
