{"author":"周孚","id":63479,"strains":["平平仄仄平，仄仄仄平○。","仄平仄平平，仄仄仄平仄。","平平平平仄，平仄平仄○。","平平仄仄仄，仄仄仄平仄。","○平仄平仄，○仄平仄仄。","仄平仄仄仄，平仄仄平仄。","平平仄仄平，仄仄仄○仄。","平平仄平仄，仄仄仄仄仄。","平平平仄仄，仄仄平仄平。","仄平平平仄，仄仄平○仄。"],"paragraphs":["君家即墨君，不与世同调。","紫云覆寒冰，色与质俱妙。","谁知穷荒地，尤物来越徼。","探囊忽见畀，此事出吾料。","隋珠暗投处，叹息真可吊。","物生各有用，瑚琏荐清庙。","君才两汉余，妙句出长啸。","吾衰亦粗尔，老语世不要。","摩挲冰玉质，自庆还自谯。","愿君为追琢，勿令研空笑。"],"title":"谢端砚辛滁州幼安"}
