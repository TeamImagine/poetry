{"author":"叶梦得","id":235067,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["密覆荒茅已数重，中开别户更相容。","苦无公事妨人乐，多有清闲借客慵。","南浦潮平分賸水，北山路近得青松。","怪翁归意何能缓，新筑高台见卧龙。"],"title":"东园草堂新成二首  其二"}
