{"author":"寇准","id":188701,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["天苑清尘宿雨收，翠华观稼庆盈畴。","气和玉烛成丰岁，露冷金茎凛素秋。","日丽鲜原平杳杳，烟含嘉谷郁油油。","共知省敛敦农事，信史腾芳纪圣游。"],"title":"奉和御制郊外观稼"}
