{"author":"李琪","id":92655,"strains":["平平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["驰驱徒步问民饥，似我寒儒负笈时。","偪仄荒村随户到，萧疏几屋有烟炊。","平林带暝投山驿，苍鬓冲寒湿雨丝。","野老不知巡历至，相逢尔汝话家私。"],"title":"赈荒到天台有作二首  其二"}
