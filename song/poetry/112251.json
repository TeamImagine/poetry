{"author":"钱昱","id":112251,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["数级崔嵬万木中，最堪影势似难同。","栏杆夜压江心月，铃铎秋摇岳顶风。","重叠画檐遮世界，稀疏清磬彻虚空。","有时问著禅僧路，笑指丹霄去不穷。"],"title":"留题巾山明庆塔院"}
