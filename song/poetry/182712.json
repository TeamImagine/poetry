{"author":"强至","id":182712,"strains":["仄平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["彩舟徐动信春风，丞相行春乐意融。","花底马蹄追暮鸟，柳梢旗尾挂晴虹。","驱驰造化三篇里，摆落尊荣一笑中。","何况佳辰偏宴客，酒樽东阁不曾空。"],"title":"依韵奉和司徒侍中壬子三月十八日游御河二首  其二"}
