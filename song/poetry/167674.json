{"author":"汪炎昶","id":167674,"strains":["仄仄平平仄仄平，仄平仄仄仄平平。","仄平仄仄平平仄，平仄仄仄平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["三峡啼猿恨满编，乐于此外本来全。","累虽犹泥调兼操，高在已忘徽与弦。","纸上陈言奚足恃，指间妙趣不容传。","须知自有天然韵，寄在风泉与露蝉。"],"title":"次韵题琴谱三首  其一"}
