{"author":"林光朝","id":25771,"strains":["平平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄仄平仄，仄仄平平仄仄平。","平仄平平平仄仄，仄平平仄仄平平。"],"paragraphs":["闲陪小队出山椒，为有吴歌杂楚谣。","纵道菊花如昨日，要看汤饼作三朝。","千重岭海供横槊，一带风烟听采樵。","凭仗折冲如此好，不应东去更乘轺。"],"title":"闰月九日登越王台次韵经略敷文所寄诗"}
