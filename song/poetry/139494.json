{"author":"陈著","id":139494,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["平生英气欲摩天，晚节逢罹欲自怜。","纸帐漫移春梦枕，画叉难继日支钱。","那知病及穷韩愈，肯把贫谋富计然。","但得身安字堪煮，寄声自有故山鹃。"],"title":"次韵戴时芳病中"}
