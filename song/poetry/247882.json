{"author":"陈渊","id":247882,"strains":["仄平仄仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["朔风迎腊换尧蓂，一叶阶前尚吐英。","天上麒麟来昨梦，河东鸑鷟自时名。","锦衣故国今谁有，棣萼中朝日更荣。","终上青冥环坐座，弧南长并一星明。"],"title":"席提举生辰"}
