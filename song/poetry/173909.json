{"author":"曾巩","id":173909,"strains":["平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["粗饭寒齑且自如，欲将吾道付樵渔。","羁游事事情怀恶，贫病年年故旧疏。","自古幸容元亮醉，凡今谁喜子云书。","何由得洗尘埃尽，恣买沧洲结草庐。"],"title":"羁游"}
