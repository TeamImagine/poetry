{"author":"李廌","id":219026,"strains":["仄平仄○仄，仄仄仄平平。","平平仄平仄，仄仄仄仄平。","平仄仄仄仄，平仄仄平平。","○平仄平仄，仄仄仄仄平。","平平平平仄，平仄仄平平。","仄仄仄○平，仄仄仄平平。","仄仄仄仄○，仄平仄仄○。","仄仄仄仄仄，平仄平仄平。","？仄仄仄平，仄仄○仄平。","平平仄平平，仄仄仄仄平。","○平平平仄，平平仄平平。","平仄平仄仄，仄仄仄平平。","平平平平仄，平仄仄○平。","○平仄○仄，仄仄仄仄平。","平平仄平○，平仄平平平。","仄仄平仄仄，仄平仄平平。","仄平仄平平，平平仄平平。","仄○仄仄仄，平平平仄平。","平平平仄平，○○平仄平。","仄平平仄仄，仄仄平平平。","○平仄仄仄，平仄○平平。","平平仄平仄，平平○仄平。"],"paragraphs":["卯金自中叶，已若子南周。","阿瞒制威福，九鼎若缀旒。","余子不复忌，多士例为仇。","崭然见芒角，已坐锢与钩。","谁知英雄彀，翻令作罝罘。","假手陷正平，谑玩戮杨修。","小慧尚必除，伟人那得留。","凛凛孔北海，胸次包九州。","倘令坐庙堂，大盗当寝谋。","专诛及斯人，遂负壑与舟。","当时同朝士，苟生盍包羞。","身死名亦灭，白骨委山丘。","先生虽千载，生气尚横秋。","当时眼中意，付与一醉休。","文人具文行，来作东诸侯。","尚友天下士，复于古人求。","作亭俯层城，持杯想风流。","壁间妙著述，腾光昏斗牛。","文存人亦亡，应从文举游。","我生真碌碌，与世甘沉浮。","思为坐上客，扬觯和南讴。","无成老岩谷，哀哉空白头。"],"title":"孔北海堂"}
