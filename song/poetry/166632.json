{"author":"张玉娘","id":166632,"strains":["仄仄平平仄仄平，仄○平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄○平平。","平平仄仄○平仄，平仄平平仄仄平。","平仄平平平仄仄，平平平仄仄○平。","平○仄仄平平仄，平仄平平仄仄○。","平仄仄平平仄仄，平平仄仄仄平平。","平平仄仄平平仄，仄仄○○仄仄平。","仄○仄平○仄仄，仄平平仄仄平平。","平○仄仄○○仄，仄仄平平仄仄平。","○仄平平平仄○，平○平仄仄平平。","仄平平仄○○仄，○仄平平仄仄○。","平仄平平平仄仄，仄平仄仄仄平平。","仄○平仄平平○，平仄平平平仄平。"],"paragraphs":["护槛花浓梦欲欹，五更清露锁寒扉。","明朝恐负寻芳约，拂晓平瞻霁影依。","贴翠自怜羞舞镜，送春无奈听啼规。","金莲破藓留芳迹，梨萼翻风作雪飞。","沙上晴凫窥浅渚，松边黄蝶绕疏篱。","催吟片雨云俱黑，狂絮欺人故点衣。","心事肯随流水尽，新愁不与酒尊宜。","青梅已结梢头实，驿使难传陇外枝。","笑折野花轻插鬓，却嫌溪柳妒修眉。","因过竹院参禅意，觅得云林旧日诗。","听彻游郎歌古调，停看渔父下苔矶。","紫山迢递行应好，苍磴萦回出每迟。","罗袖翩翩香气满，绿阴冉冉鸟声微。","等闲无限伤春思，芳草天涯肠断时。"],"title":"游春"}
