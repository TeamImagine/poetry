{"author":"韩偓","id":31988,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["又挂朝衣一自惊，始知天意重推诚。","青云有路通还去，白发无私健亦生。","曾避暖池将浴凤，却同寒谷乍迁莺。","宦途巇崄终难测，稳泊渔舟隐姓名。"],"title":"病中初闻复官二首 二"}
