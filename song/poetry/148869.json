{"author":"方回","id":148869,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["孤灯独榻夜难晨，秋气初寒展转频。","每怪未尝成梦寐，自怜何苦费精神。","非关世事兼身事，欲学贤人与圣人。","更著冰霜当七十，向来虚费几青春。"],"title":"不寐"}
