{"author":"马廷鸾","id":145433,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["波粼粼处浅溪沙，渔屋低迷舴艋家。","地老天荒原野静，江空岁晚水云赊。","淤泥日课黄金粟，清泚时吹白浪花。","漫喜时丰阡陌里，豚蹄行矣祝污邪。"],"title":"屺瞻道中  其二"}
