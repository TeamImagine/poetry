{"author":"马之纯","id":77113,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平仄平仄，平平仄仄仄平平。","仄平仄仄平平仄，平仄平平仄仄平。"],"paragraphs":["一见斯亭喜可知，风来拂拂更清微。","青山坐处天开画，白鹭飞时雪满矶。","何必搜奇效康乐，正应得句似玄晖。","最怜别浦潮生后，须有征帆万点归。"],"title":"白鹭亭和人韵"}
