{"author":"曹唐","id":29446,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。"],"paragraphs":["木鱼金钥锁春城，夜上红楼纵酒情。","竹叶水繁更漏促，桐花风软管弦清。","百分散打银船溢，十指宽催玉箸轻。","星斗渐稀宾客散，碧云犹恋艳歌声。"],"title":"长安客舍叙邵陵旧宴寄永州萧使君五首 四"}
