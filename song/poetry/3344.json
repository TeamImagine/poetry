{"author":"陈与义","id":3344,"strains":["仄仄仄仄仄，仄仄仄仄平。","仄平仄仄仄，○仄平仄○。","仄仄仄平仄，仄仄仄仄平。","平仄○仄平，仄○○平平。","仄仄○仄平，仄仄仄仄○。","仄平仄仄平，仄仄平平平。","仄○平平仄，仄仄仄仄平。","仄平仄平○，仄仄平平平。"],"paragraphs":["世故信有力，挽我复北驰。","独冲七月暑，行此无尽陂。","百卉共山泽，各自有四时。","华实相后先，盛过当同衰。","亦复观我生，白发忽及期。","夕云已不征，客子今何之。","愿传飞仙术，一洗局促悲。","被襟阆风观，濯发扶桑池。"],"title":"北征"}
