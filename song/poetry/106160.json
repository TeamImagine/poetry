{"author":"岳珂","id":106160,"strains":["仄仄仄平，仄平平平。","○○仄平，仄平仄平。","平仄仄平，仄仄平平。","○仄平平，仄平平平。","○仄平平，平平仄平。","仄仄平○，仄仄仄平。","平○平平，仄仄仄平。","仄仄○平，平仄仄平。","○平平平，平仄平平。","○平平平，平仄仄平。","平平平仄，○仄仄○。","仄仄○平，仄仄仄平。","仄平○平，平平仄平。","仄仄仄平，仄平仄平。","仄平仄平，仄仄平平。","平平仄平，仄仄平○。","平平仄平，仄仄仄平。","平平平仄，仄仄仄平。","平仄仄平，仄仄○○。","仄仄平仄，仄仄平○。","平仄平平，平○仄平。","平仄平仄，仄平仄平。","仄仄仄仄，仄仄仄平。","仄仄仄仄，○平平平。","仄仄平平，仄仄仄平。","仄仄仄平，平仄仄平。","仄仄○平，仄平平平。","平仄仄○，平○仄平。","仄平仄平，○仄仄○。","平仄仄仄，仄仄仄○。","平仄平平，平平仄平。","仄仄平平，平仄平平。","平平仄平，平仄平平。","仄仄仄平，仄平仄平。"],"paragraphs":["吕氏一门，我朝韦平。","衣冠既南，孰为典型。","猗欤北扉，翰墨腾英。","难进之风，蔼于心声。","其进维何，风雷隠砰。","贱霸尊王，万古作程。","天将开之，以豁聩盲。","孰遏其萌，维盗实憎。","观公初心，何止惩羹。","亲朋斯升，方喜汇征。","私书之诒，犹欲却行。","岂愿空言，与乳臭争。","道之将宏，非人所能。","俯首事雠，众方若酲。","讵知祸胎，自汉公卿。","沦胥一谈，大吕为轻。","纶音一颁，四海竦聆。","臧宫鸣剑，贾谊请缨。","书下奉天，已识中兴。","曲笔谁欤，反肆讥评。","阴险何知，云收雾明。","公帖初获，我心未宁。","谓彼噂沓，臆度以情。","是或鼠腐，犹疑鸿冥。","既见公书，恳恳至诚。","视彼傥来，虽宠若惊。","肯以王言，屈于奸朋。","公义既昭，公论既明。","迨今百年，犹歉混并。","时欤数欤，迄莫我听。","公帖云烟，公心日星。","彼犬之狺，何吠非形。","天澄气清，修竹兰亭。","阅此帖焉，对于汗青。"],"title":"吕居仁瞻仰收召二帖赞"}
