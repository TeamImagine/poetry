{"author":"冯时行","id":16564,"strains":["仄平仄仄平平仄，平仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["十年宦海尘埃客，文墨于人有底功。","天远宁知心匪石，官卑不许气如虹。","唐虽未老行将老，衍不应穷究竟穷。","何日得君天上去，收云拾雨借长风。"],"title":"上知己"}
