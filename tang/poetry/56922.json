{"author":"韦应物","id":56922,"strains":["平平平平仄，仄仄仄仄平。","○○平仄平，平仄仄平平。","仄○平平仄，平仄仄平平。","仄仄平○仄，仄仄平仄○。","仄平仄○平，仄仄○平平。","仄平平仄仄，平平仄平○。","仄○仄平仄，仄仄仄仄平。"],"paragraphs":["晨登西斋望，不觉至夕曛。","正当秋夏交，原野起烟氛。","坐听凉飙举，华月稍披云。","漠漠山犹隐，滟滟川始分。","物幽夜更殊，境静兴弥臻。","息机非傲世，于时乏嘉闻。","究空自为理，况与释子群。"],"title":"秋夕西斋与僧神静游"}
