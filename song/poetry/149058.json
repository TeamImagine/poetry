{"author":"方回","id":149058,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄仄平仄，平仄平平仄仄平。"],"paragraphs":["不肯中和按故常，膈痰鼻涕更头疡。","尘飞泥涴三春尽，热熯寒僵一月强。","乍把酒杯嫌药气，屡翻诗卷写医方。","年年忆得古人语，端午绵衣未可藏。"],"title":"寒热不调病一月余"}
