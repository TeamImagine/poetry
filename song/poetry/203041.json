{"author":"释道潜","id":203041,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["脱略纷华自妙年，秉心端喜事金仙。","终期象驭超三界，不羡鹏程越九天。","考疏穷经心尚壮，依仁据德节尤坚。","秋风陡起庭闱念，聊寄修江一叶船。"],"title":"送文惠师还金华"}
