{"author":"朱晞颜","id":64182,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["天斲神剜不记年，洞中风景异尘寰。","江波荡漾青罗带，崖石虚明碧玉环。","地接三山真迹在，天连合浦宝珠还。","重来恍似乘槎到，惭愧云门夜不关。"],"title":"伏波岩"}
