{"author":"韦骧","id":191185,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["终日飘零酷暑平，白莲池上独含情。","已怜莹洁添花色，更爱淋浪打叶声。","宫女洗妆余粉泽，水仙欹弁濯琼瑛。","漫携玉盏衔冰酒，气味须教一等清。"],"title":"雨中观白莲一首"}
