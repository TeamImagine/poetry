{"author":"苏轼","id":193409,"strains":["○平平平平仄○，○平仄仄仄平平。","仄仄平平平仄仄，平仄○○平仄平。","平仄平平仄仄仄，仄仄仄平平仄仄。","○平仄平仄平平，仄仄平平○仄仄。","仄平仄仄平平平，○○仄仄平仄平。","仄平仄仄平平仄，仄平平仄仄○平。","仄平○平仄平仄，仄平平平平仄仄。","平平仄平仄仄○，仄平仄仄平平仄。","平平平仄仄平平，仄平平○平仄平。","平平仄仄平平仄，平平仄仄仄平平。","平○仄平平仄仄，仄仄仄平平仄○。","平仄平平平仄平，平平平仄○○仄。","○仄平平仄仄平，仄平平仄仄平平。","○平仄仄平仄仄，平仄仄仄平平平。","○○平仄仄平仄，仄仄平平仄平仄。","仄○仄仄平仄平，仄仄仄○平仄仄。","仄仄平平仄仄平，仄平平仄仄平平。","仄仄平平平仄仄，仄平平仄平平平。"],"paragraphs":["苍梧山高湘水深，中原北望度千岑。","帝子南游飘不返，惟有苍苍枫桂林。","枫叶萧萧桂叶碧，万里远来超莫及。","乘龙上天去无踪，草木无情空寄泣。","水滨击鼓何喧阗，相将扣水求屈原。","屈原已死今千载，满船哀唱似当年。","海滨长鲸径千尺，食人为粮安可入。","招君不归海水深，海鱼岂解哀忠直。","吁嗟忠直死无人，可怜怀王西入秦。","秦关已闭无归日，章华不复见车轮。","君王去时箫鼓咽，父老送君车轴折。","千里逃归迷故乡，南公哀痛弹长铗。","三户亡秦信不虚，一朝兵起尽讙呼。","当时项羽年最少，提剑本是耕田夫。","横行天下竟何事，弃马乌江马垂涕。","项王已死无故人，首入汉庭身委地。","富贵荣华岂足多，至今惟有冢嵯峨。","故国凄凉人事改，楚乡千古为悲歌。"],"title":"竹枝歌"}
