{"author":"刘攽","id":184183,"strains":["仄仄仄仄平，仄平平平仄。","仄平仄平仄，○仄仄仄仄。","平平仄平仄，平仄仄仄仄。","仄仄仄仄平，仄？仄平仄。","仄平仄平平，仄平仄仄仄。","○平○仄仄，仄仄仄平仄。"],"paragraphs":["御寇卧郑都，子阳归之粟。","固辞得无受，妻子怨窘束。","君非自知我，人事故反复。","俛仰未及终，类㐷首邦族。","始知至人心，避荣乃避辱。","如何当路子，扰扰事干禄。"],"title":"咏列子"}
