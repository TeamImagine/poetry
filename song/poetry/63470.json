{"author":"周孚","id":63470,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["江皋追送仅逾旬，节物俄惊一度新。","西涧潮生还值雨，南山雪尽正逢春。","遥知风韵如前辈，可有篇章忆故人。","拟向琅琊问幽事，两翁遗迹未埃尘。"],"title":"寄辛滁州"}
