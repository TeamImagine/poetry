{"author":"仇远","id":164220,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平仄仄仄，平平仄仄仄平平。"],"paragraphs":["文公阙里女星源，手泽遗书尚有传。","精舍三年常作主，修程千里若登仙。","青衫槐笏存家谱，练带花屏拥客船。","故老或询予出处，为言索米向金渊。"],"title":"送汤希贤晦庵书院山长"}
