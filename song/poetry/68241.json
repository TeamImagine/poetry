{"author":"石介","id":68241,"strains":["仄平○仄仄，平平○仄仄。","仄仄仄仄仄，平平仄仄仄。","仄仄平仄平，平平仄平仄。","仄仄仄平仄，仄仄平平仄。","○○平仄仄，仄仄○平平。","仄平○○仄，仄仄仄平仄。","平平平平平，平仄仄仄仄。","仄仄仄仄仄，平平仄平仄。","仄○○平仄，○平平仄仄。","仄平平平平，仄平仄仄仄。","平仄仄平平，仄仄平○仄。","仄○平仄仄，○仄平平仄。","仄仄平平仄，仄仄仄平仄。","仄○仄仄平，仄仄平平仄。","仄仄平平仄，平仄仄○仄。","○仄平平仄，仄平○仄○。"],"paragraphs":["李生长七尺，栖栖长自吊。","一饮酒一石，常怀酒瓮小。","一食牛一腔，平生未曾饱。","负剑出门去，满眼荒榛道。","行行何所适，泪下沾襟袍。","李生且收涕，不足苦悲悼。","非无咸池音，夔旷世所少。","不识伯乐氏，飞黄遍牛皂。","我闻张侯者，其人非草草。","六经探精微，九流得指要。","荀况或言兵，杜牧曾深考。","纵横文武术，难以寻常较。","磊磊公侯器，可以镇浮躁。","子将丈二矛，试向伊前掉。","见子伊心喜，扶子出泥淖。","王济牛心炙，李生应得咬。"],"title":"送李生谒张侯"}
