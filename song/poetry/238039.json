{"author":"王庭珪","id":238039,"strains":["仄仄平平平仄平，仄平平仄仄平平。","平平仄仄仄仄仄，仄仄平平仄仄平。","仄仄平平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["别驾前驱朱两轮，后车蓝缕载穷宾。","开门叵复见此客，看竹何须问主人。","坐久风云欲回薄，雨余钟磬忽清新。","隔墙便是城西寺，应有高僧住契真。"],"title":"陪周秀实通判游欧阳炳文园晚过隆庆寺契真亭"}
