{"author":"陆游","id":33274,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄平平平仄仄平。"],"paragraphs":["乌帽翩翩白纻轻，摩诃池上试闲行。","淙潺野水鸣空苑，寂历斜阳下废城。","纵辔迎凉看马影，袖鞭寻句听蝉声。","白头散吏元无事，却为兴亡一怆情。"],"title":"夏日过摩诃池"}
