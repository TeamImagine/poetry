{"author":"吴芾","id":18313,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["有屋依山复面湖，幽栖试问有谁如。","门前更种千竿竹，堂上还堆万卷书。","每恨暮年方卜筑，岂知今日得安居。","鲤庭况有新桃李，莫惜时来长者车。"],"title":"李子仪喜津改秩作诗相庆因次韵  其二"}
