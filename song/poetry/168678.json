{"author":"文同","id":168678,"strains":["仄仄○○仄，平平仄仄平。","平平仄平仄，○仄仄平平。","仄仄平平仄，平平仄仄平。","○平平仄仄，仄仄仄○平。","仄仄平平仄，○平仄仄平。","仄平○仄仄，○仄仄○平。","平仄平平仄，平平仄仄平。","仄○○仄仄，仄仄仄平平。","仄仄平平仄，平○仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，仄仄仄平平。"],"paragraphs":["蜀土茶称盛，蒙山味独珍。","灵根托高顶，胜地发先春。","几树初惊暖，群篮竞摘新。","苍条寻暗粒，紫萼落轻鳞。","的皪香琼碎，{髟/监}𩭹绿虿匀。","慢烘防炽炭，重碾敌轻尘。","无锡泉来蜀，干崤盏自秦。","十分调雪粉，一啜咽云津。","沃睡迷无鬼，清吟健有神。","冰霜疑入骨，羽翼要腾身。","磊磊真贤宰，堂堂作主人。","玉川喉吻涩，莫惜寄来频。"],"title":"谢人寄蒙顶新茶"}
