{"author":"邹浩","id":222266,"strains":["平仄平平仄仄平，仄平仄仄仄平平。","仄平仄仄仄平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["天下苍生如我何，故人犹祝保天和。","奉亲志意得归路，报国功名还钓蓑。","已分息心随饮啄，不应平地起风波。","璚瑶欲报安能报，空向秦淮怅望多。"],"title":"读林醇中书"}
