{"author":"葛胜仲","id":230645,"strains":["仄仄仄平平，？仄仄平仄。","平○仄○○，仄仄平仄仄。","仄平平仄平，仄仄平仄仄。","仄平仄平仄，○仄平平仄。","仄仄仄仄平，平平仄○仄。"],"paragraphs":["逐客已凄凉，矧复值寒食。","花深日迟迟，院静春寂寂。","雨余山吐青，日落霞扫赤。","浙江渺何在，三月无消息。","弃置勿复陈，吾心乃如石。"],"title":"余谪沙阳地僻家远遇寒食如不知盖闽人亦不甚重其节也感而赋诗五首以杜子美无家对寒食五字为韵  其五"}
