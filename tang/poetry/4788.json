{"author":"韩翃","id":4788,"strains":["平○平平仄仄平，平平仄仄仄平平。","仄平○仄平平仄，平仄平平○仄平。","仄仄平平平仄仄，平平平仄平平仄。","仄平仄仄平平平，平仄○平仄平仄。","仄仄平○平○平，平平平仄仄平○。","平平平仄○平仄，平仄平平仄仄平。","仄仄平○仄平仄，○平仄仄平平仄。","平平○仄仄平平，仄仄平平仄平仄。","平平仄仄仄平平，仄仄○平平仄平。","平仄平平○仄仄，平○平仄仄平平。"],"paragraphs":["官骑连西向楚云，朱轩出饯昼纷纷。","百城兼领安南国，双笔遥挥王左君。","一路诸侯争馆谷，洪池高会荆台曲。","玉颜送酒铜[鞮]歌，金管留人石头宿。","北雁初回江燕飞，南湖春暖著春衣。","湘君祠对空山掩，渔父焚香日暮归。","百事无留到官后，重门寂寂垂高柳。","零陵过赠石香溪，洞口人来饮醇酒。","登楼暮结邵阳情，万里苍波烟霭生。","他日新诗应见报，还如宣远在安城。"],"title":"送中兄典邵州"}
