{"author":"蔡襄","id":135737,"strains":["平○仄平仄，平仄○平仄。","○平仄平仄，○仄平平平。","平平仄平○，平仄平仄平。","平平平平○，○仄平平平。","平平平仄平，仄仄平平平。","仄仄仄○仄，仄仄平平平。","仄○仄○仄，○○○平平。","仄仄仄平仄，仄仄○○仄。","平平仄平仄，平仄○平平。","平平仄仄仄，仄仄平平平。","仄仄仄平○，平平仄仄平。","仄平平平平，仄仄○平平。","平平仄仄仄，仄仄平平平。","平平仄仄仄，仄仄○平平。","平仄平仄仄，平平仄平平。","仄仄平平仄，仄平平平平。","仄仄仄仄平，仄仄平平○。","平○仄平○，仄仄平平○。","仄平平仄仄，仄仄平平平。","○仄仄仄仄，仄仄○平○。","平平○仄仄，仄仄平平○。","平平平仄○，仄仄平平平。","仄平仄仄平，仄仄仄平平。","仄平仄仄平，平仄仄仄仄。","仄平仄仄仄，平平○平平。","仄仄仄仄仄，仄仄○平○。"],"paragraphs":["宣献业文学，尝作调羹盐。","藏书百千帙，传世惟清廉。","东堂得春和，花卉晨露霑。","之君延宾从，当昼褰珠帘。","朱函青锦囊，宝轴红牙签。","大令至欧褚，屈玉联钩钤。","草行战骑合，楷正中军严。","水墨固昏淡，骨气犹深潜。","江田亦名手，农野兴鉏镰。","桑麻妇女喜，馌饷儿童觇。","列女自幽闲，明眸咽颈纤。","昔人何遥遥，意会相披瞻。","南曹古貌醒，博士新诗炎。","持杯屡属我，谓我毫锥铦。","煤妪浮醉钿，研流泣秋蟾。","放洒云雷起，取余风良恬。","鄙艺岂足多，诧语谁能兼。","因思左宣献，载檄陪车幨。","辱公知遇厚，表里曾无嫌。","间复请笔法，指病如投砭。","今朝观故物，惜已悲惭兼。","层丘恩德重，素发年华添。","不能枉尺寻，况乃事飞箝。","壮心久已衰，奇尚顾未厌。","幸公有令子，辞源横江灊。","剧饮以自慰，后庆其人占。"],"title":"观宋中道家藏书画"}
