{"author":"陆游","id":33144,"strains":["平平平平○平平，仄仄仄仄○平平。","仄平仄平仄○仄，仄仄仄仄平平平。","仄仄仄仄仄平仄，仄仄仄仄平平○。","平平仄仄平仄平，仄仄仄平平仄仄。","仄平仄平仄仄○，平仄平平平仄平。","仄仄仄平○仄仄，仄○平仄仄平平。"],"paragraphs":["人言悲秋难为情，我喜枕上闻秋声。","快鹰下韝爪觜健，壮士抚剑精神生。","我亦奋迅起衰病，唾手便有擒戎兴。","弦开雁落诗亦成，笔力未饶弓力劲。","五原草枯苜蓿空，青海萧萧风卷蓬。","草罢捷书重上马，却从銮驾下辽东。"],"title":"秋声"}
