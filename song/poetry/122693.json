{"author":"释善珍","id":122693,"strains":["仄仄平平平仄平，仄仄仄仄平仄平。","仄平平平平仄仄，仄○仄平仄平仄。","仄平仄仄平平平，仄平平仄平○平。","○平仄仄平仄平，仄仄平仄○仄平。","仄仄平仄平平平，仄仄仄仄仄仄平。","仄仄○平○○仄，平仄平平平仄仄。","平○平平平平平，仄平仄仄平○平，平平仄平○平平。"],"paragraphs":["李耳西游丘泣麟，战国十二终一秦。","祖龙坑儒儒不死，溺冠复生赤龙子。","有孙作帝痴求仙，茂陵松柏荒苍烟。","瞿昙说法忉利天，下视尘世磨蚁旋。","丈六身坐黄金莲，孔老仰望不及肩。","魏晋隋唐如过鸟，云外高人眠未晓。","坡乘刚风为奎星，白舒逸气追长鲸，渊明醉鼾犹雷声。"],"title":"又题"}
