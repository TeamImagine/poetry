{"author":"白居易","id":17612,"strains":["平平仄仄仄平平，仄仄平平平仄平。","仄仄平平平仄仄，仄平平仄仄平平。","平平仄平平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["人生变改故无穷，昔是朝官今野翁。","久寄形于朱紫内，渐抽身入蕙荷中。","无情水任方圆器，不系舟随去住风。","犹有鲈鱼莼菜兴，来春或拟往江东。"],"title":"偶吟"}
