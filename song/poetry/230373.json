{"author":"许景衡","id":230373,"strains":["仄平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["李侯自是金闺客，奔走人间三十年。","未信簿书能老我，何妨诗酒自陶然。","江山满眼应相助，风月关心最可怜。","解道清陂新过雨，也教别乘愧前篇。"],"title":"寄李圣与"}
