{"author":"度正","id":94502,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["伊人寤寐自求之，钻仰应无咫尺违。","试看后来身愿学，便如当日自归依。","及门定许偕行止，下笔何由谬是非。","好把遗编还指示，也教都识大音希。"],"title":"去年微之国史读易彻章梦谒晦翁相与从容话言今年读周官再用前韵录以垂教正谨依韵酬谢  其一"}
