{"author":"赵蕃","id":75169,"strains":["平平平仄仄平仄，仄仄平平仄仄平。","○平仄平仄仄仄，仄仄平平平仄平。","仄平平平仄仄仄，平○仄○平仄平。","平平仄仄仄平仄，平仄仄仄仄仄平。"],"paragraphs":["平生知己晦庵老，岁晚方怀见晚羞。","题诗寄公夏始盛，遣弟持书春又浮。","谢安东山岂我舍，迂叟洛中常国忧。","蟠桃结实动千载，朝菌不与晦朔谋。"],"title":"十二月初六夜梦客溧阳半月而未见晦庵梦中以见迟为并作诗谢之首句云平生知己晦庵老岁晚方怀见晚羞寐而诊曰羁于一官久去师门精神之感形见如此耶用其句赋诗一章寄上"}
