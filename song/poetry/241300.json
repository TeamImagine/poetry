{"author":"周紫芝","id":241300,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。"],"paragraphs":["异时连佩汉鱼符，两奏殊庭报政书。","黄屋要闻当日句，朱幡又拥使君车。","风流举世推前辈，文采须公侍禁庐。","想得西楼未回首，已催尺一到南徐。"],"title":"送曾宏父守南徐"}
