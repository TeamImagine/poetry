{"author":"张祜（三）","id":46763,"strains":["仄仄仄平平，平平仄仄平。","平平平仄仄，平仄仄平平。","仄仄平○仄，○平仄仄平。","仄平○仄仄，平仄仄平平。","仄仄平○仄，平平仄○平。","平平○仄仄，仄仄仄○平。","平仄平平仄，平平仄仄○。","○○平仄仄，仄仄仄○平。"],"paragraphs":["古色辨微茫，华夷在一堂。","云霞开藻井，天地出雕梁。","细草生毫末，轻风拂黛光。","夜山犹带景，秋树不凋霜。","隐竹才分翠，秾华欲堕香。","无风帆自起，度日鸟空翔。","舟势鲸吞久，楼形蜃吐长。","更看台上镜，造化落中央。"],"title":"观《山海图》二首 其一"}
