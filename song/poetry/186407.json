{"author":"吕陶","id":186407,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["春风拂拂动轻阴，四望欢声杂雅音。","人在华胥无限乐，路经蓬岛几重深。","潜鳞可羡游灵沼，巧舌时闻转上林。","况有赐樽堪一醉，百愁从此定消沈。"],"title":"同文馆诸君游金明池"}
