{"author":"虞俦","id":61937,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["列岫峥嵘栋宇连，平栏曲砌俯氓廛。","坐谈风月三千里，直傍云烟咫尺天。","栗里尚怀陶靖节，竹林还想杜樊川。","冷官幸有田园乐，笑谢苏公乞酒钱。"],"title":"和俞孚仲游南坡  其一"}
