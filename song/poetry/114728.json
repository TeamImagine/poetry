{"author":"刘克庄","id":114728,"strains":["仄仄平平仄仄平，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["用世文章莫太高，空言讵有补丝毫。","呼来谁遣批黄敕，谪去何须著锦袍。","齿耋自应陪九老，诗低不足列三豪。","仆家梦得无标致，爱说玄都观里桃。"],"title":"居厚弟和七十四吟再赋  其一"}
