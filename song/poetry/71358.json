{"author":"蔡戡","id":71358,"strains":["○仄平平○，平平平仄平。","平平平仄仄，仄仄仄平平。","仄○平平仄，平平平仄平。","仄平平仄仄，仄仄仄○平。","平仄平平仄，平○仄仄平。","平平平仄○，仄仄仄平平。"],"paragraphs":["亲旧频凋丧，于今能几人。","光阴双转毂，富贵一微尘。","自叹痴顽老，人怜衰病身。","直饶心似铁，未免鬓如银。","安乐能延寿，忧劳漫损神。","平生齐得丧，六十六年春。"],"title":"感事"}
