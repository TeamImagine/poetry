{"author":"孙应时","id":82202,"strains":["平仄平平仄，平平仄仄平。","仄平平仄仄，平仄仄平平。","仄仄平平仄，平平仄仄平。","平平仄仄仄，平仄仄平平。"],"paragraphs":["鹏鷃逍遥意，鸠鹰变化时。","物生良自足，天命本无私。","戚戚真何事，平平亦大奇。","相逢一笑粲，无语自心知。"],"title":"高南仲自云间归退轩盖明府以四诗送之末章专以见及南仲索和遂次其韵  其二"}
