{"author":"韦骧","id":190593,"strains":["仄平平仄仄平平，平仄平平仄仄平。","平仄○平平仄仄，仄平○仄仄平平。","仄平仄仄平平仄，仄仄○平平仄○。","仄仄仄平平仄仄，仄○平仄仄○仄。"],"paragraphs":["去秋村北宿僧床，今夕村南寓驿堂。","官仆颇谙蹊迳熟，野人应笑往来忙。","敝裘不耐春寒甚，老马犹堪山路长。","独酌独诗还独寐，此中清况亦难忘。"],"title":"宿新乐驿"}
