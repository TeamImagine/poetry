{"author":"徐玑","id":89037,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["古院嵚{山/欹}石作层，绿苔芳草近郊坰。","溪流偶到门前合，山色偏来竹里青。","静与黄蜂通户牖，闲将白鸟共沙汀。","道人亦有能琴者，一曲清徽最可听。"],"title":"题东山道院"}
