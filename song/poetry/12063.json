{"author":"胡寅","id":12063,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["饭已柴扉手自开，杖藜三径久徘徊。","忽惊无雨溪流涨，遥认他山雪浪来。","叶暗青云环舍竹，树团香玉绕池梅。","春光已近宜行乐，未怕年华冉冉催。"],"title":"出门偶成"}
