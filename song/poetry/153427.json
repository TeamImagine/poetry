{"author":"刘辰翁","id":153427,"strains":["仄仄仄平仄，○平○仄平。","仄平平仄仄，平仄仄○○。","仄仄○平仄，平平仄仄平。","仄○平仄仄，平仄仄○平。","平仄平平仄，○平仄仄平。","仄平○仄仄，仄仄○平平。"],"paragraphs":["此处少人迹，禅房深客心。","殿廊常寂寂，花木自深深。","面壁看红影，蒲团对绿阴。","定回蜂欲逗，香在蝶难寻。","棋电惊青子，茶烟出半林。","客来参话久，隔屋听鸣禽。"],"title":"春景 禅房花木深"}
