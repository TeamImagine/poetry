{"author":"吴芾","id":18055,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["人物今谁似此郎，合居严近赞垂裳。","未将事业先诸老，且把文章变一方。","今日杏坛风似鲁，向来铁砚志如桑。","会看奋迅为时用，展尽胸中计策长。"],"title":"和池州陈教授韵二首  其一"}
