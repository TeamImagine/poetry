{"author":"刘子翚","id":15656,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄仄平仄，仄仄仄平平仄平。","仄仄平平仄平仄，平平平仄仄平平。"],"paragraphs":["画沙笔妙言犹在，折角巾欹兴已穷。","不见此豪春色晚，至今遗恨雨声中。","词华端是补天手，谑浪故存高世风。","闻欲寻盟石峰下，人生能费几枝筇。"],"title":"大年三月书来许访敝庐继闻阻雨已归近闻复有来意以诗温之"}
