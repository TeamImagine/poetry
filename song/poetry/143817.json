{"author":"舒岳祥","id":143817,"strains":["仄仄平平仄平平，平平仄仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["守着赪桐不为香，翩如凤子往来忙。","徘徊最爱真红色，摇曳偏垂五彩裳。","宁号孟蝉随鬓袅，莫为鬼蝶幻身藏。","惜花却似诗人性，日舞中间夜宿房。"],"title":"同正仲赋赪桐彩蝶"}
