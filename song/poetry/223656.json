{"author":"吴则礼","id":223656,"strains":["仄平仄仄平平仄，仄仄平平平仄仄。","平平仄仄平仄平，仄仄平平仄仄仄。","平仄平平仄仄平，仄仄平平平仄仄。","平平平仄仄仄平，仄仄○平平仄仄。","仄平仄平平仄仄，○平平○仄仄仄。","平○仄仄仄平○，平仄平○仄平仄。","仄平仄仄仄仄平，仄仄仄平平仄平。","仄仄○平平仄仄，平仄仄○平仄平。"],"paragraphs":["即今海内丹青妙，只有南徐江贯道。","孤峰叠𪩘真自奇，老树沧波亦复好。","扶杖时来问麹生，戏捉毛锥吾绝倒。","龙眠居士唤不譍，世上从交韦偃少。","一生管城良有味，弹琴宁论老会至。","时调白羽臂乌号，杨叶曾穿有能事。","独怜老子跛跛归，故遣七弦声作雷。","老子从来知贺若，为我剩弹乌夜啼。"],"title":"赠江贯道"}
