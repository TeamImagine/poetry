{"author":"释慧空","id":9772,"strains":["○平仄仄仄？仄，仄仄平平仄平仄。","平平平仄仄平平，仄仄平平平仄仄。","○平平仄仄平平，仄仄平平仄○○。","○平仄仄平仄平，○平仄仄平平仄。"],"paragraphs":["从生至老只这汉，历历孤明没形段。","虽无形段却淆讹，要是红炉千万煅。","如今何处是红炉，两浙江南试行看。","空生老矣浑不知，栽松只在寒岩畔。"],"title":"送清知客"}
