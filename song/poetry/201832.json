{"author":"彭汝砺","id":201832,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["遥思徒驭去江干，道路谁何共险艰。","长使庭闱终日望，不知车马几时还。","伫期笑乐同尘席，应有文章慰病颜。","酒瓮半空为收拾，筮言当见立谈间。"],"title":"伯兄归自桐江未至因有作示诸弟"}
