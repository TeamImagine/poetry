{"author":"戴表元","id":161201,"strains":["仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄仄仄，平平平仄仄平平。"],"paragraphs":["乃翁已作飞仙去，犹得潭潭好墓田。","老树背风深拓地，野云依海细分天。","青峰晓接鸣钟寺，玉井秋澄试茗泉。","我与源公旧相识，遗言潇洒有人传。"],"title":"拜袁越公墓因游定水寺有怀源老"}
