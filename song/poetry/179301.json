{"author":"苏颂","id":179301,"strains":["仄仄平平平仄平，平平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["思涌如倾潮汐池，才高早契圣明知。","省中一语开天意，江表三年得吏师。","通旧辱投文举刺，可人欣对费袆棋。","更观丽句贻初学，岂谢韩公荐士诗。"],"title":"方公说通直见示与小子京和答棋诗四篇因次本韵继蒙宠惠前后凡十五篇牵强奉答  其一"}
