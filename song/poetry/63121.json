{"author":"薛季宣","id":63121,"strains":["平平仄仄平平仄，平平仄仄平平仄。","平平仄仄仄平平，平平○平仄平仄。","仄平仄仄平仄平，仄平仄仄平平仄。","平平仄平平平平，仄平仄仄平平○。","○平平仄仄仄仄，平平仄仄平仄平。","仄平平仄仄平仄，仄平仄仄平仄平。","○平仄仄平仄仄，仄平平平仄仄仄。","平平仄仄仄平平，平平仄○平平仄。","仄平仄仄仄平平，平平平仄平○仄。","仄○仄仄平仄平，平平仄仄仄仄平。","平平仄仄平平仄，仄平仄仄平平平。","平○仄仄○平仄，○○仄仄○平○。","仄平仄平仄平仄，仄平平平仄仄仄。","仄平平仄平平平，仄平仄仄平平仄。","仄○仄平平仄平，仄平○仄平○仄。","平平仄仄仄平平，仄平仄仄平○平。","仄○仄仄仄平仄，仄平平仄平平平。","仄平平平仄平仄，？？平仄平○平。","平平仄平平仄仄，平平仄仄平平仄。","平平仄仄仄平平，平平仄平平仄○，○仄○仄仄仄○。","仄平平平仄○○，平仄平平平仄仄。"],"paragraphs":["秦君植木咸阳市，秦民血作东流水。","秦风薄恶法秋荼，秦郊行人半无趾。","祖龙虎视吞六雄，漆城隠隠陵云起。","骊山罢休营阿房，匹夫奋臂为侯王。","重瞳隆准骋逐鹿，非冬积白何雪霜。","至人知几忍徒死，竞遵大路逃彼方。","从兹不复通上国，不知戈鋋不见德。","耕田凿井自希夷，安居守分无余职。","抱孙养子乐天年，羲皇何远今其域。","自从别祖来避秦，无文不记几世人。","曹刘典午任强弱，历年六百何纷纭。","山中既绝中原路，从更百代犹无闻。","武陵野人事渔钓，独游沅溪忘故道。","溯流探得桃花源，舍舟洞口穷幽讨。","洞中逸民忻见之，共嗟遗事询其老。","为言上世绝尘由，杀鸡命酒争献酬。","具闻阃内战争事，始知违俗为优游。","鄙夫何知尚怀土，匆匆须别还中州。","尘心已萌淳朴散，桃源咫尺仙凡判。","还求不得曰仙乡，宁知死生无少闲，相望如隔一世间。","到今沅山色苍苍，流水滔滔花泛泛。"],"title":"武陵行"}
