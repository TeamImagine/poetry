{"author":"陆游","id":36026,"strains":["平平仄仄平仄平，仄平仄仄仄仄平。","平仄○平仄仄仄，仄平仄仄○平平。","平平仄仄平仄仄，仄仄平仄平平平。","平平仄仄平仄仄，平仄仄仄○○平。","平平平仄平平平，仄仄？平仄？平。","平平仄仄○○仄，平平仄平平仄平。"],"paragraphs":["茫茫大碛吁可嗟，暮春积雪草未芽。","明月如霜照白骨，恶风卷地吹黄沙。","𫘞鸣喜见泉脉出，雁起低傍寒云斜。","穷荒万里无斥堠，天地自古重中华。","青毡红锦双奚车，上有姫人抱琵琶。","何时漠北王庭靖，千年万年朝汉家。"],"title":"塞上曲"}
