{"author":"项安世","id":53321,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["樟原岭下野山茶，半是红花半白花。","雨里向人俱有泪，花中隠士自成家。","依稀薝卜稍头雪，仿佛棠梨脸畔霞。","恐是山君双侍女，不应临路久咨嗟。"],"title":"野山茶红白二种"}
