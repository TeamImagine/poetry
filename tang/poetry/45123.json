{"author":"沈佺期","id":45123,"strains":["仄○仄平仄，平仄仄平平。","仄仄平平仄，平平仄仄平。","仄○仄平仄，平仄仄平平。","仄仄平平仄，平○平仄○。","仄平平仄仄，平仄仄○平。","仄仄平平仄，平平仄仄平。"],"paragraphs":["昔传瘴江路，今到鬼门关。","土地无人老，流移几客还。","自从别京洛，颓鬓与衰颜。","夕宿含沙里，晨行冈路间。","马危千仞谷，舟险万重湾。","问我投何地？西南尽百蛮。"],"title":"入鬼门关"}
