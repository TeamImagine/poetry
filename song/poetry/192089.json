{"author":"郭祥正","id":192089,"strains":["平平平平平，平平仄平仄。","仄平平平平，仄仄仄仄仄。","仄平平平仄，仄仄平仄仄。","○仄平平平，平平平○仄。","平平仄仄仄，仄○平平仄。","仄仄平仄平，平平仄平仄。","仄平仄仄仄，仄仄平平仄。","仄仄○仄平，平○○平仄。","○平仄平平，仄仄平平仄。","平平仄平仄，平仄仄平仄。","平平仄仄平，仄仄仄仄仄。","仄仄仄平平，仄仄仄仄仄。","平平仄仄仄，仄仄仄平仄。","○平仄仄仄，平仄仄平仄。","平平仄平仄，仄仄仄平仄。","平平平仄仄，仄仄仄仄仄。","平平仄平平，仄仄平仄仄。","平平仄平平，仄仄○仄仄。","仄平平仄平，仄仄○仄仄。","平平仄平○，仄仄平平仄。","平平平○平，仄仄仄平仄。","○○仄平仄，平仄○平仄。"],"paragraphs":["宣城多名山，诗人旧经历。","独无平云篇，煞怯作者敌。","不然灵祇护，晦此神女色。","留与无心人，开轩初占得。","群奔万马放，片堕孤鹰击。","缕缕蚕茧抽，枞枞羽林直。","恍随片月散，又逐岚光滴。","缟带裁未成，蛟绡莹无隔。","苍龙奋修鳞，皓鹤舒春翼。","天墀耸群玉，胡阵望鸣镝。","尤怜欲雪时，铁甲万里黑。","变化固无穷，想象岂尽识。","贤哉谪御史，注目倚寒壁。","吟非宋玉赋，心在汉皇席。","愁来把樽酒，薄咏继朝夕。","迷魂招屈贾，大句压甫白。","初屯念经纶，作解须霹雳。","终朝去为霖，未信长抱石。","卷舒能及时，慰此长太息。","诗言我枯疏，返类群儿剧。","君探骊颔珠，不惮海神惜。","更当俟来唱，研尽廷珪墨。"],"title":"蒋颖叔要予同赋平云阁"}
