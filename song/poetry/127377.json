{"author":"方岳","id":127377,"strains":["仄仄平平仄仄平，平平仄仄仄平平。","平平仄仄平平仄，仄仄仄平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["自摘黄花插满头，谁怜白发不禁秋。","同年肯过卢仝屋，九日共登王粲楼。","天气政为吾辈设，酒香莫对俗人𥬠。","渠侬尽把茱萸看，更与渊明风马牛。"],"title":"九日与同年沈贯卿饮月墅"}
