{"author":"陆游","id":40934,"strains":["仄○平平○仄仄，仄○平平○仄仄。","平平平仄仄仄○，平仄仄○平仄仄。","○平平仄仄仄平，○仄平平仄平仄。","平平平仄仄仄平，平平仄仄平平仄。"],"paragraphs":["蓐收功成将整驾，万顷黄云收晚稼。","公私逋负一洗空，怀抱喜看儿娅姹。","从来婚聘不出乡，长自东家适西舍。","年丰人乐我作诗，朝耕夜织谁能画。"],"title":"秋词三首  其三"}
