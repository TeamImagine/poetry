{"author":"傅察","id":254203,"strains":["仄仄仄平平，仄仄仄仄仄。","平平仄平平，仄仄仄○仄。","平平平平平，仄仄平仄仄。","○平平仄仄，仄仄仄平仄。","平平仄仄平，仄仄平平仄。","平平平平平，○仄仄平仄。"],"paragraphs":["日月剧跳丸，暂别亦已久。","青山缭层巅，道里阻且右。","今晨登南楼，会此同志友。","思公聊北望，𥩟立但搔首。","秋风八月天，霁色明朝牖。","轩车何时来，迟尔一杯酒。"],"title":"伯时往河东戏与廉夫分韵道相思之意三首  其一"}
