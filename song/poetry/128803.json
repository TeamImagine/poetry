{"author":"释绍嵩","id":128803,"strains":["平仄平仄仄仄平，平平仄仄仄平平。","仄平平仄平平仄，平仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["谁复知予懒是真，平生自信解甘贫。","苦无名位高今世，为有烟霞伴此身。","长掩柴荆避寒暑，犹将谈笑对风尘。","只今那得王摩诘，状取江湖太古民。"],"title":"偶成"}
