{"author":"范成大","id":44656,"strains":["平平仄平仄，平仄○仄平。","○○○仄○，仄仄平平平。","仄仄仄○平，平平仄平平。","平平仄○平，平平仄平平。","仄平仄仄仄，仄仄平仄平。","平平仄平仄，平平○仄○。","平仄仄平平，平仄仄仄平。","平平仄仄仄，○平平仄○。","○仄仄平仄，平平平仄平。","仄仄仄平平，平○仄平平。","仄仄仄平仄，仄仄○仄○。","仄○仄平仄，○仄平仄平。","○平仄平仄，仄仄平平平。"],"paragraphs":["名卿绪前辈，风格如玉山。","累累培𪣻中，见此高孱颜。","揽辔忽思归，无人解縻贤。","飘飖驾柴车，浮云视朱丹。","向来小病恼，体力今已安。","胡为犯风雪，江湖行路难。","呼酒煖征衫，宁计斗十千。","倡酬悔不数，长怀悲短缘。","离合固常事，匆忙增惘然。","浩荡海山春，登临想臞仙。","笑我守荒径，老茧深裹缠。","拟题忆鄞句，思咽冰下泉。","迟公寄新作，使我头风痊。"],"title":"次韵王正之提刑大卿病中见寄之韵正之得请归四明并以饯行"}
