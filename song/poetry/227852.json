{"author":"释德洪","id":227852,"strains":["仄仄仄平仄，仄平仄平平。","仄平平仄平，○仄平仄平。","平平仄平仄，仄平平○平。","仄平仄仄仄，平仄仄仄平。","平平仄仄仄，仄仄仄○平。","平平仄仄仄，平仄仄平平。","平平仄平仄，仄仄仄平平。","平平仄平仄，平平平仄平。","○平平仄仄，平仄仄仄平。","仄仄仄仄平，仄○平仄○。","平仄仄平仄，仄仄平平平。","仄仄仄仄仄，平平仄○平。","平仄仄平仄，平○平平平。","○仄仄仄仄，仄仄仄仄○。","○仄平平仄，○仄仄○平。"],"paragraphs":["瘴海夜成焰，鬼关昼常阴。","栅庐余百家，间见椰子林。","居人例推髻，豹狼而衣襟。","语言不可读，冥目以意寻。","居然不可解，欲问返如喑。","君持使者节，风彩动云岑。","轩渠笑时语，万籁转笙琴。","余方卧圜土，跫然欣足音。","相逢春脱手，归意不可擒。","便觉暮雨山，扫空烟翠深。","袍袴洗羊负，项背逃芒针。","乃尔径去亟，翩翩出笼禽。","津渡已挝鼓，高帆摩天心。","行矣勿作恶，万事付醉吟。","当会西林下，相对说如今。"],"title":"送文中北还"}
