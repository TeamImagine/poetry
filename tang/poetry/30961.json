{"author":"罗隐","id":30961,"strains":["平仄平平仄，平○仄仄平。","仄平平仄仄，仄仄仄○平。","平仄平○仄，平平仄仄平。","平平仄仄仄，仄仄仄平平。","仄仄平平平，平○○仄平。","平平平仄仄，平仄仄平平。","仄仄平平仄，平平仄仄○。","平平平仄仄，仄仄仄平平。","仄仄平○仄，平平仄仄○。","仄平平仄仄，仄平仄平平。"],"paragraphs":["帘下严君卜，窗间少室峰。","摄生门已尽，混迹世犹逢。","山薮师王烈，簪缨友戴颙。","鱼跳介象鲙，饭吐葛玄蜂。","紫饱垂新椹，黄轻堕小松。","尘埃金谷路，楼阁上阳钟。","野耗鸢肩寄，仙书鸟爪封。","支床龟纵老，取箭鹤何慵。","别久曾牵念，闲来肯压重。","尚余青竹在，试为剪成龙。"],"title":"圣真观刘真师院十韵"}
