{"author":"释宝昙","id":52437,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平平仄仄平仄，仄仄平平仄仄平。"],"paragraphs":["却立群峰北望看，断虹飞雨即家山。","一时别舸惟公在，半世清游比梦闲。","卜筑未嫌身老大，著书先怯眼斓斑。","湖西为觅菟裘地，岁晚连墙共往还。"],"title":"寄赵宣教"}
