{"author":"苏轼","id":193645,"strains":["仄平平仄平仄仄，仄平仄仄平平仄。","仄平平仄仄仄仄，仄仄仄平○仄仄。","平平仄仄平仄平，平平仄仄平平平。","仄平仄仄平平仄，平平仄仄○平平。","仄平仄平仄仄仄，平平仄平仄平仄。","仄○仄○仄平平，仄平平仄平平仄。","平仄平平仄仄平，平平仄仄仄平平。","仄平平平仄平仄，仄平平平平仄平。"],"paragraphs":["谓公方壮须似雪，谓公已老光浮颊。","朅来湖上饮美酒，醉后剧谈犹激烈。","湖边草木新著霜，芙蓉晚菊争煌煌。","插花起舞为公寿，公言百岁如风狂。","赤松共游也不恶，谁能忍饥啖仙药。","已将寿夭付天公，彼徒辛苦吾差乐。","城上乌栖暮霭生，银缸画烛照湖明。","不辞歌诗劝公饮，坐无桓伊能抚筝。"],"title":"陪欧阳公燕西湖"}
