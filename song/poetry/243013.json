{"author":"李纲","id":243013,"strains":["仄平○平平仄平，平平仄仄○平平。","平○平仄仄仄仄，仄仄仄仄平平平。","仄平平仄平平仄，仄仄平平仄平仄。","平平仄仄仄平平，平仄平平仄平仄。","○平平仄仄仄平，仄仄仄仄○平平。","○平仄仄仄仄仄，仄仄平仄平平平。"],"paragraphs":["北风吹云云不开，蒙蒙细雨和烟来。","舟行虽阻亦可喜，润泽及物诚佳哉。","我辞闽岭遵江渚，百日皆晴未尝雨。","江淮旱暵已逾年，牟麦焦枯但黄土。","漕渠千里不复通，况复巨寇兴兵戎。","从兹一雨百事散，愿化灾疹为康丰。"],"title":"喜雨"}
