{"author":"陆游","id":33415,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["我亦从来薄世缘，偶然采药到西川。","慵追万里骑鲸客，且伴千年化鹤仙。","金鼎养丹暾海日，玉壶取酒醉江天。","朝来坐待方平久，读尽黄庭内外篇。"],"title":"待青城道人不至"}
