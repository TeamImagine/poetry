{"author":"吕陶","id":186399,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","平仄平平平仄仄，仄平平仄仄仄平。"],"paragraphs":["秋光何事易陵侵，不许芳条展茂阴。","晓色向风生别意，夜声随雨入愁吟。","已嗟禽鸟幽栖浅，渐失园林几处深。","荣谢循环都物理，肯将零落动予心。"],"title":"残叶和韵"}
