{"author":"叶茵","id":126302,"strains":["仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["四十二间廊底客，不知春向柳边深。","三旬禁足持僧戒，终日看书养道心。","露草带云眠野鹿，风枝摇月唳幽禽。","一尘不到炉烟静，自向空寮续近吟。"],"title":"僧房夜坐"}
