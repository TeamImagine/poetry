{"author":"钱起","id":4088,"strains":["平平平仄仄平○，仄仄平平平仄仄。","平仄仄平平仄平，平平仄仄平平仄。","平○平仄仄平平，仄仄平平仄仄平。","仄仄平平仄仄仄，仄平平平仄○仄。","平平平仄仄平平，○仄平平仄平仄。","仄平平仄仄平平，○仄平平仄仄平。","平平仄仄仄平仄，仄仄○○仄仄平。"],"paragraphs":["崇兰香死玉簪折，志士吞声甘徇节。","忠荩不为明主知，悲来莫向时人说。","沧浪之水见心清，楚客辞天泪满缨。","百鸟喧喧噪一鹗，上林高枝亦难托。","宁嗟人世弃虞翻，且喜江山得康乐。","自怜黄绶老婴身，妻子朝来劝隐沦。","桃花洞里举家去，此别相思复几春。"],"title":"送毕侍御谪居"}
