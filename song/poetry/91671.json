{"author":"释居简","id":91671,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["新棠阴接旧棠阴，独向千峰榭上吟。","厚俗工夫聊变雅，无弦音响付知心。","云开老兔才飞上，尘避灵犀不敢侵。","老钓矶前清可镜，星星应未点华簪。"],"title":"寄严州陆使君"}
