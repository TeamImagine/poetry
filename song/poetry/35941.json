{"author":"梅尧臣","id":35941,"strains":["平仄仄仄仄，平仄仄平平。","○○仄平仄，平仄仄○平。","仄仄平平平，仄仄仄平平。","平仄平平平，仄仄仄平平。","仄仄仄平仄，平○平平平。"],"paragraphs":["今日始见菊，虽见未全开。","犹胜昔无酒，持望白衣来。","破颣浮金英，杂蚁已盈杯。","何必探丹萸，结佩上高台。","自不愧佳节，安听飞鸿哀。"],"title":"九日撷芳园会呈晏相公"}
