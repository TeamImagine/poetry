{"author":"石延年","id":243731,"strains":["仄平仄仄仄，平仄平仄平。","仄平○仄仄，平平平仄平。","平平平平仄，仄仄平仄○。","平仄仄平平，○仄仄仄平。","仄仄平平仄，○○平仄平。","平平仄仄仄，平仄○平平。"],"paragraphs":["丈夫未大用，身与仁义闲。","可宜更聚散，风尘摧厥颜。","君今归柯泽，路出梁宋间。","芒砀有吾庐，亲老待我还。","羡子先谐愿，思亲头鬓斑。","韶光苦不再，沟水长潺湲。"],"title":"赠刘潜归陶丘"}
