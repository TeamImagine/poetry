{"author":"张说","id":34555,"strains":["仄○平仄仄，仄仄平平平。","○平仄平仄，平仄仄平平。","平仄平平仄，平平平仄平。","仄平○仄仄，平仄仄平平。","仄仄平平仄，平○仄仄平。","○○平仄仄，仄仄仄平平。","仄平平仄仄，仄仄仄○平。","仄平平仄仄，平仄平仄○。","平平平平仄，仄仄仄平平。","？仄仄平仄，平平仄仄平。","平平仄平仄，平仄仄○平。"],"paragraphs":["我闻西汉日，四老南山幽。","长歌紫芝秀，高卧白云浮。","朝野光尘绝，榛芜年貌秋。","一朝驱驷马，连辔入龙楼。","昔遁高皇去，今从太子游。","行藏惟圣节，福祸在人谋。","卒能匡惠帝，岂不赖留侯。","事随年代远，名与图籍留。","平生钦淳德，慷慨景前修。","蜯蛤伺阴兔，蛟龙望斗牛。","无嗟异飞伏，同气幸相求。"],"title":"赠崔公"}
