{"author":"黄裳","id":204452,"strains":["平平仄○仄○仄，仄仄平平平仄平。","平仄平平仄平仄，仄仄仄仄平平平。","仄平平仄仄平仄，仄○仄仄平平平。","仄平仄仄平仄仄，平平平仄平○平。"],"paragraphs":["盘龙偃蹇吸长涧，数篆寒光来向人。","谁信云门有仙子，洒落恐是华筵宾。","落英俄逐酒船到，世间乃得渔溪春。","素纤举盏宁可却，清光聊涤胸中尘。"],"title":"曲水亭"}
