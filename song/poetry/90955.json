{"author":"韩琦","id":90955,"strains":["平平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["崔园高绝五门西，尘外风光是处宜。","唐室旧池因地得，汉宫遗址上楼知。","青螺万岭前为障，碧玉千竿近作篱。","我住邺台殊草创，一来尤觉愬归迟。"],"title":"会故集贤崔侍郎园池"}
