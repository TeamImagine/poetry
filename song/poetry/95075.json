{"author":"许应龙","id":95075,"strains":["仄仄仄○平平平，仄平平平仄平平。","平平仄仄仄○仄，平○仄平平仄○。","平平平仄仄平仄，平平仄仄平平仄。","仄平平平平仄平，仄平○仄平平仄。","平平仄仄仄平平，仄仄平○仄仄○。","仄仄平平平仄仄，仄仄仄平平○平。","平平仄仄平平仄，仄平仄仄平平仄。","平平平仄平平平，平仄平平仄平○。","仄仄○○平仄平，平平仄仄仄○平。","平平仄仄○○仄，平仄平平仄仄平。","仄仄仄平平仄仄，仄平仄仄平平仄。","平平平仄平仄平，仄仄仄平仄平仄。","仄平平仄仄平平，仄仄仄平平平平。","仄仄平平○仄仄，仄仄平平仄平平。","平平仄仄仄平仄，○仄○平仄平仄。","仄平平仄仄平平，平仄○平平仄仄。","平平平仄仄○平，○仄平平仄仄○。","仄平仄仄平平仄，仄仄平平平仄平。"],"paragraphs":["忆昔弱冠游芹宫，颍川先生振文风。","跹跹媚学比如栉，抠衣执经函丈中。","何人才识最奇伟，惟公表里珪璋粹。","学精姬公经国书，赋飘司马凌云气。","词场价涌荐争魁，赐也何如敢望回。","一别星霜逾十阅，侧耳誉声轰如雷。","翩翩荐鹗翔西浙，一飞直上黄金阙。","排云披腹呈琅玕，蟾窟仙枝径攀折。","枳棘难淹鸾凤栖，金科得隽易如携。","趋归立拜廷评命，青琐黄扉指日跻。","屈指曩年同砚席，五人已作龙门客。","乡书黉舍多有之，碌碌未能著奇节。","着鞭无若祖生先，策足要津仪班联。","自笑尘踪犹隠雾，拭目亨衢问天渊。","绨袍恋恋故人意，堕履遗簪未捐弃。","不求而荐佩私恩，高谊如公今有几。","虽然前事已参差，荷借邹生律再吹。","苦无好语为公谢，抖擞枯肠成此诗。"],"title":"代上庠同舍上廷评"}
