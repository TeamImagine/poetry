{"author":"邵雍","id":135289,"strains":["平平平仄仄平平，平仄平平仄仄平。","仄仄平平仄仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["尧夫非是爱吟诗，诗是天津再住时。","积翠鶑花供秀润，上阳风月助新奇。","凤凰楼观云中看，道德园林枕上窥。","不负太平吟笑事，尧夫非是爱吟诗。"],"title":"首尾吟  其一一"}
