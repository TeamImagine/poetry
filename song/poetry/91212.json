{"author":"释居简","id":91212,"strains":["仄平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["挂堂钱了不求余，熟处工夫放得疏。","逐客未行丞相令，绝交先作孔方书。","富非贫乐人皆笑，去似留轻絮不如。","采采蕨薇歌日暮，也胜弹铗叹无鱼。"],"title":"闻陈无却辞钱丞相道堂"}
