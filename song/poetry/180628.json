{"author":"王安石","id":180628,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["坛庙千年草不生，幽真曾此荫余清。","月枝地上流云影，风叶天边过雨声。","材大贤于人有用，节高仙与世无情。","秦山陂下今迷处，苦里宫中漫得名。"],"title":"玉晨大桧鹤庙古松最为佳树"}
