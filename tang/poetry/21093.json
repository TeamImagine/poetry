{"author":"雍陶","id":21093,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["晚虹斜日塞天昏，一半山川带雨痕。","新水乱侵青草路，残烟犹傍绿杨村。","胡人羊马休南牧，汉将旌旗在北门。","行子喜闻无战伐，闲看游骑猎秋原。"],"title":"晴诗"}
