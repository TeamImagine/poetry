{"author":"王绩","id":48002,"strains":["平平仄仄○，平仄仄平平。","仄平平仄仄，平仄仄平平。","仄平平仄仄，○平仄仄平。","平平平仄仄，仄仄仄平○。","仄平平仄仄，平仄仄平平。","平平○仄仄，平仄仄平平。","仄平平仄仄，○平仄仄平。","仄仄平平仄，平平仄仄平。","仄平○仄仄，○仄仄平平。","仄仄平平仄，平○平仄平。"],"paragraphs":["居人姓仲长，端坐悦年光。","地形疑谷口，川势似河阳。","傍山移草石，横渠种稻粱。","滋兰依旧畹，接菓著新行。","自持茅作屋，无用杏为梁。","蓬埋张仲径，藜破管宁床。","浴蚕温织室，分蜂煖蜜房。","竹密连堦暗，花飞满宅香。","坐棠思邵伯，看柳忆嵇康。","自得终焉趣，无论怀故乡。"],"title":"春日还庄"}
