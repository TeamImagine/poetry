{"author":"洪咨夔","id":99703,"strains":["平平仄仄仄，仄仄平平平。","○平仄○仄，平平仄平平。","仄仄仄仄平，仄仄平平平。","仄平仄仄仄，平仄平平平。","仄仄仄仄仄，平仄平平平。","仄平平仄仄，○平仄平平。","平平仄平仄，平仄平平平。","仄平仄○仄，平仄平○平。","仄平仄平仄，仄平仄平平。","仄平○平仄，平仄仄仄○。","仄仄平平平，○仄平平平。","仄仄仄仄仄，平平仄平平。","平平仄○仄，仄仄仄仄平。","平仄仄平仄，仄仄平平平。"],"paragraphs":["公家老博望，手斲扶桑根。","骑之泛溟渤，飘然溯昆仑。","直到析木津，细问黄河源。","玉绳澹碧落，机杼闲天孙。","北斗可用挹，槎腹漥为樽。","独携天一水，从干纳诸坤。","梧桐九秋影，苔藓千年痕。","媪神发深閟，泉冽槎犹存。","尔泉以亨字，是亨本于元。","世人重通塞，祗就利处论。","习坎维心亨，中有真胚𣍯。","木上有水井，何尝以亨言。","泉于性中汲，画向象外吞。","安得跨黄鹄，往款君平门。"],"title":"张太博亨泉"}
