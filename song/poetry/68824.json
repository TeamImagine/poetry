{"author":"文彦博","id":68824,"strains":["仄平仄仄仄仄仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["四人三百十二岁，况是同生丙午年。","招得梁园同赋客，合成商岭采芝仙。","清谈亹亹风盈席，素发飘飘雪满肩。","此会从来诚未有，洛中应作画图传。"],"title":"奉陪伯温中散程伯康朝议司马君从大夫席于所居小园作同甲会"}
