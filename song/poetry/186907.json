{"author":"刘挚","id":186907,"strains":["○平仄平平，仄仄平平仄。","平平仄平仄，仄仄○平仄。","平○○仄平，平仄仄平仄。","平平仄平平，仄仄仄○仄。","平平仄○平，仄仄仄平仄。","平○仄平平，○平○平仄。","平平仄平仄，仄仄仄平仄。","平仄仄平平，平仄仄仄仄。","仄平仄仄仄，○平平仄仄。","仄仄○平平，平平仄平仄。","平平仄平仄，仄仄仄○仄。","平平仄仄仄，平仄仄平仄。","平平平仄平，仄仄仄仄仄。","仄平平仄仄，仄仄仄仄仄。","平平仄仄○，平平仄平仄。"],"paragraphs":["长庚谢余炎，大火躔西极。","开轩对朝雨，拭目看秋色。","云空相晦明，风缕乍斜直。","声繁自飘萧，势急勿淙激。","方塘潜浪潮，万瓦乱珠射。","巢燕倦翩翩，庭芜长纷籍。","闲花洗幽素，秀木舞凉碧。","清气醒筋骸，余爽入几席。","迹希蒋诩径，兴髙陶令宅。","绕郭听懽声，登秋饱丰泽。","良辰感孤宦，念我久行客。","穷年不自乐，心迹雨何益。","功名羞诡奇，岁月易类斥。","圣人堂有奥，大道坦可适。","胡为世俗间，区区较寻尺。"],"title":"西斋观雨"}
