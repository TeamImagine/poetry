{"author":"欧阳修","id":79665,"strains":["平平仄平仄，仄仄平平平。","平平仄仄仄，仄仄仄仄○。","仄平平平平，平仄平平平。","仄仄仄？仄，仄平平仄平。","平平仄平平，平仄仄仄平。","平平仄仄仄，仄仄平仄平。","○仄仄平仄，平平○仄平。"],"paragraphs":["高亭照初日，竹影凉萧森。","新篁渐解箨，翠色日已深。","雨多苔莓青，幽径无人寻。","静趣久迺得，暂来聊解襟。","清风飒然生，鸣鸟送好音。","佳时不易得，浊酒聊自斟。","兴尽即言返，生来期抱琴。"],"title":"竹间亭"}
