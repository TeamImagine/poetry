{"author":"陆佃","id":202503,"strains":["仄平仄仄仄平平，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["发居众后摘居先，玉色无端禀赋偏。","华表却归仙梦远，宝陀重现瑞光圆。","少师花谱三千字，吏部春诗二百年。","两处偶然浑忘却，不须惆怅对炎天。"],"title":"依韵和再开芍药十六首  其一六"}
