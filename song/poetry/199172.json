{"author":"孔武仲","id":199172,"strains":["平平平平平，○仄平平平。","仄平平○○，平仄○平平。","平仄仄○○，平平平仄平。","仄仄仄仄仄，平平平仄平。","平平仄平仄，平仄仄平平。","仄仄仄仄平，仄平平仄平。","仄平平仄平，○仄平仄平。","平仄仄仄平，平平仄平平。","平仄○仄仄，平○仄平平。"],"paragraphs":["庐山之岑岑，横绝东南天。","大江之汤汤，洲渚相钩连。","山水两中间，君家之故园。","忆昨别此去，春风初破年。","归来已秋节，登览恍依然。","万里一转蓬，四时真蜕蝉。","退无环堵宫，长逐车与船。","风景日愈佳，尘埃日纒绵。","人事正浩荡，徒劳赋归田。"],"title":"湓城东"}
