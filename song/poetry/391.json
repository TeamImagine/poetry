{"author":"徐铉","id":391,"strains":["平平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["秋风海上久离居，曾得刘公一纸书。","淡水心情长若此，银钩踪迹更无如。","尝忧座侧飞鸮鸟，未暇江中觅鲤鱼。","今日京吴建朱邸，问君谁共曳长裾。"],"title":"得浙西郝判官书未及报闻燕王移镇京口因寄此诗问方判官田书记消息"}
