{"author":"王灼","id":27520,"strains":["仄仄平平仄，平平仄仄平。","平平平仄仄，仄仄仄平平。","平仄平平仄，平平仄仄平。","○平平仄仄，仄仄仄平平。","仄仄平平仄，平平仄○平。","仄平平仄仄，平仄仄平平。","平仄○平仄，平平仄仄平。","仄平○仄仄，平仄仄平平。","仄仄平○○，平平仄仄平。","仄平平仄仄，仄仄仄平平。"],"paragraphs":["试纵浮图目，闲纾客子情。","轩腾超世界，指点识乡程。","天大云欹野，江蒸气抱城。","长风饶振薄，落日倒光晶。","古色千年在，悲歌百虑盈。","战争初自苦，成败几堪惊。","狐兔穿蓬颗，珠玑入里氓。","剑关犹北向，巫峡只东倾。","往意增三叹，余踪付一瞠。","誓言逃俗网，碧海跨飞鲸。"],"title":"次韵大受登正法塔见刘王二陵"}
