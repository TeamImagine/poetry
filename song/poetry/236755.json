{"author":"汪藻","id":236755,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["涉世真成百罅舟，漫教俗子相壶丘。","投林老去三椽在，堕甑年来万事休。","只欲携儿耕甫里，谁能著酒换凉州。","绝怜扬子津头雨，管断江南庾信愁。"],"title":"次韵董禹川二首  其二"}
