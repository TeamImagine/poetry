{"author":"赵蕃","id":75097,"strains":["仄平平仄平平仄，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["发舒言笑非关酒，慰藉辛勤一以诗。","往日追从虽旧矣，祇今夷险更同之。","真仙岩壑君行访，快阁江山我亦披。","但恐衡阳无过雁，书筒不至费人思。"],"title":"呈季承"}
