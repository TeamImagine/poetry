{"author":"吴文忠","id":165527,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["脱蹝岐阳迹已幽，默全忠孝复何求。","文身幸获辞姬祚，端委犹能化列侯。","无语存商先叩马，有心迓命待归牛。","象贤再见延陵季，十字碑题至德侔。"],"title":"嵩山下至德祠"}
