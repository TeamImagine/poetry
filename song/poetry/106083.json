{"author":"岳珂","id":106083,"strains":["仄仄仄仄，仄平平仄。","仄仄仄仄，仄仄仄平。","仄平仄仄，仄仄仄仄。","仄仄平平，仄仄平仄。","○仄仄○，仄仄○仄。","平平仄仄，仄仄平仄。","平仄平仄，仄仄仄仄。","平仄仄仄，平平仄○。","仄仄平仄，仄仄仄仄，仄仄平仄，仄仄仄仄。","平仄仄仄，平平仄仄。","仄平○仄，仄平○仄，仄仄仄平，仄仄仄仄。","仄平仄仄，仄仄平平，仄仄仄平，仄仄平仄。","仄仄平○，平仄平仄。","仄平平仄，仄平仄仄。","仄平仄仄，平仄仄仄。","仄仄仄仄，平平仄○。","仄平仄仄，平仄平平。","平平仄仄，○○仄仄。","○仄仄仄，平仄平仄。","仄仄仄仄，○仄平○。","仄仄平平，平仄平仄。","仄仄仄平，仄仄仄仄。","平仄平？，仄仄平仄。","平仄仄仄，仄平平仄。","仄仄仄仄，仄仄○平。"],"paragraphs":["我佛住世，大开方便。","有大士者，现自在身。","以千手眼，一一接引。","指示群迷，照破诸妄。","如是我闻，佛说了义。","诸铃杵铎，宝塔经卷。","轮拂璎珞，种种所执。","凡所执者，俱非有相。","智慧清净，肉眼慧眼，佛法天眼，种种所见。","凡所见者，俱非有着。","以无相故，释诸缠缚，一切众生，得大解脱。","以无著故，具足圆明，一切众生，得大知见。","佛尚无相，何况于赞。","佛身常住，即心是佛。","稻麻竹苇，无限剂数。","彼顶戴者，皆真实相。","百千万亿，何况于身。","涪皤说法，如标月指。","标本在手，何者为月。","宝晋写赞，如转轮王。","运转随人，终不成道。","我不见憕，我不执笔。","非见非□，手眼皆具。","稽首大士，大慈悲故。","去我妄想，即见如来。"],"title":"米元章书山谷大悲憕赞帖赞"}
