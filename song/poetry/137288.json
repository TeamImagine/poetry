{"author":"柴望","id":137288,"strains":["仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["此斋全占崧高胜，更尽楼前第一奇。","芳草碧连天水处，数峰青断暮烟时。","山川不逐阴晴换，宇宙闲看岁月移。","琴已懒弹书懒读，一帘花影咏春迟。"],"title":"奇气楼"}
