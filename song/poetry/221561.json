{"author":"释智圆","id":221561,"strains":["仄仄平平仄仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["岁岁随阳整羽翰，翱翔还见过云端。","哀音断续霜风紧，群影参差夜月残。","雕鹗已逃榆塞险，烟波初下洞庭宽。","行人万里思归切，送目遥空寄信难。"],"title":"雁"}
