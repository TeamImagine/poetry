{"author":"宋庠","id":2259,"strains":["仄平平仄仄，仄仄仄平○。","平仄仄平仄，仄仄仄○平。","平平平仄仄，仄仄仄平平。","仄仄仄平仄，○平平仄○。","平○仄仄仄，仄仄仄平平。","仄仄平平仄，平平平仄平。"],"paragraphs":["汉家开绝域，日夕羽书闻。","朝那杀都尉，北地败将军。","沙明疑昼雪，气黑似秋云。","片月就城偃，长蛇随阵分。","冰藏马窟路，血沫剑星文。","直置鸿毛命，聊图麟阁勋。"],"title":"汉将三首  其一"}
