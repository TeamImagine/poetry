{"author":"张九龄","id":12978,"strains":["仄仄仄仄仄，平仄平仄○。","仄平仄仄仄，平仄平平平。","仄仄仄平仄，仄平仄平平。","平平仄仄仄，平仄仄平平。","仄仄仄仄仄，仄平平仄平。","○○仄平仄，仄仄仄平平。","平平○○仄，平仄仄平平。","仄仄平平仄，仄平平仄平。","仄平仄仄仄，平仄平仄平。","仄仄仄平仄，仄平仄平○。","平○仄平仄，平仄仄平○。","平仄仄平仄，平平平仄平。","平仄仄平仄，平○仄平平。"],"paragraphs":["出处各有在，何者为陆沈。","幸无迫贱事，聊可祛迷襟。","世路少夷坦，孟门未岖嵚。","多惭入火术，常惕履冰心。","一跌不自保，万全焉可寻。","行行念归路，眇眇惜光阴。","浮生如过隙，先达已吾箴。","敢忘丘山施，亦云年病侵。","力衰在所养，时谢良不任。","但忆旧栖息，愿言遂窥临。","云间日孤秀，山下面清深。","萝茑自为幄，风泉何必琴。","归此老吾老，还当日千金。"],"title":"始兴南山下有林泉尝卜居焉荆州卧病有怀此地"}
