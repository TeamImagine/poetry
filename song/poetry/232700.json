{"author":"夏竦","id":232700,"strains":["仄仄平平仄，平平仄仄平。","平平仄仄仄，仄○仄平平。","仄仄平平仄，平平仄仄○。","平平仄仄仄，仄仄仄平○。","？仄仄平仄，平平仄仄平。","仄平平仄仄，仄仄仄平平。"],"paragraphs":["广阼承严享，东廛错上仪。","𫄸裳拂黛耜，彩缫映红縻。","内宰登嘉种，余夫列缥陂。","游场玉趾远，尽陇绀辕迟。","藨蓘训农穑，馨香供帝粢。","匪今方介祉，敢续载芟诗。"],"title":"躬耕耤田诗"}
