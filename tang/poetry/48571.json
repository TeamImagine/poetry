{"author":"宋务光","id":48571,"strains":["平仄仄平仄，平平仄仄○。","仄○平仄○，仄仄平平平。","仄仄平仄仄，○平仄仄○。","平平仄平仄，仄仄平平平。","平仄○○仄，平平仄仄平。","平平○仄仄，○仄仄○平。","仄仄平平仄，平平平仄平。","仄平平仄仄，平仄平平平。"],"paragraphs":["生代日何短，徂迁岁欲期。","始闻春鸟思，溘见凉云滋。","皎皎河汉匹，三秋会有期。","嗟嗟瑟琹偶，一去无还时。","晴壁看遗挂，虚檐想步綦。","流芳行处歇，空色梦中疑。","昔有秦嘉赠，今为潘岳诗。","百忧人自老，玄发新成丝。"],"title":"七夕感逝"}
