{"author":"权德舆","id":9200,"strains":["仄平仄仄仄平平，平仄平平仄仄平。","平仄平平仄仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["共嗟王粲滞荆州，才子为郎忆旧游。","凉夜偏宜粉署直，清言远待玉人酬。","风生北渚烟波阔，露下南宫星汉秋。","早晚得为同舍侣，知君两地结离忧。"],"title":"和司门殷员外早秋省中书直夜寄荆南卫象端公"}
