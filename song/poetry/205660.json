{"author":"李之仪","id":205660,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["边州守御谢沈机，独喜身闲是道师。","狱吏难堪非素料，病怀无计复何辞。","空惭南郡三家学，赖有东坡一集诗。","永日风埃惟惬睡，到头不比在家时。"],"title":"读东坡诗"}
