{"author":"许浑","id":22157,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["帝城春榜谪灵仙，四海声华二十年。","阙下书功无后辈，卷中文字掩前贤。","官闲每喜江山静，道在宁忧雨露偏。","自笑小儒非一鹗，亦趋门屏冀相怜。"],"title":"赠桐庐房明府先辈"}
