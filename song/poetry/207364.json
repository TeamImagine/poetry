{"author":"黄庭坚","id":207364,"strains":["？平仄平仄，仄仄仄仄○。","平平平仄仄，仄仄仄平平。","仄平平仄仄，平仄仄平平。","仄平平仄仄，仄仄平平平。","平仄平平平，平仄仄仄平。","仄平仄平平，○仄仄平平。"],"paragraphs":["榨床在东壁，病起绕壁行。","新醅浮白蚁，渴见解朝酲。","小槽垂玉箸，音响有余清。","疾风春雨作，静夜山泉鸣。","安得朱丝弦，为我写此声。","想知舜南风，正尔可人情。"],"title":"放言十首  其九"}
