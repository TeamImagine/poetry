{"author":"陈与义","id":3089,"strains":["仄仄仄仄仄，平平平仄○。","○仄仄平仄，平仄平仄平。","仄平平仄仄，仄仄平平平。","平平○平平，平仄仄平平。","仄平○平仄，平仄仄仄平。","仄仄仄仄平，仄○平平平。","仄仄仄平平，仄仄平仄平。","平仄仄仄仄，平仄仄平平。","平平仄仄仄，仄仄平仄平。","○仄仄平○，仄平仄平○。","平平○仄仄，平仄仄仄平。","仄仄仄○○，平仄平平○。"],"paragraphs":["建德我故国，归哉遄我驱。","除道得欢伯，荆棘无复余。","满怀秋月色，未觉饥肠虚。","平林过西风，为我起笙竽。","定知张公子，能共寂寞娱。","执此以赠君，意重貂襜褕。","破帽与青鞋，耐久心亦舒。","危处要进步，安处勿停车。","成亏在道德，不在功利区。","收视以为期，问君此何如。","开尊且复饮，辞费道已迂。","闭口味更长，香断窗棂疏。"],"title":"次韵张矩臣迪功见示建除体"}
