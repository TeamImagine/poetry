{"author":"刘敞","id":175318,"strains":["平仄仄平平仄平，仄平平仄仄平平。","平平仄仄仄仄仄，平仄平平平仄平。","平仄平平平仄仄，仄平仄仄仄平平。","平平仄仄仄仄仄，仄仄平平平仄平。"],"paragraphs":["云气卷舒东复西，月华明晦晓兼迷。","正怜盛服坐假寐，何处苍蝇来误鸡。","高卧山林劳梦想，出门冠带混涂泥。","人间气味故易厌，岂若从容归治畦。"],"title":"泥雨早朝"}
