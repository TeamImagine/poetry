{"author":"苏轼","id":194221,"strains":["仄仄平平平仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["去国光阴春雪消，还家踪迹野云飘。","功名正自妨行乐，迎送才堪博早朝。","虽去友朋亲吏卒，却辞谗谤得风谣。","明年我亦江南去，不问雄繁与寂寥。"],"title":"和孙莘老次韵"}
