{"author":"萧立之","id":132176,"strains":["仄仄平平平仄仄，平平仄仄仄平平。","平平平仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["四柱茅亭秋一间，礲冰琢玉照乾坤。","香分韩寿春衫味，花带苌弘冷袖痕。","奔月蜕余仙去骨，凌波招得别来魂。","今宵睡足敲窗雨，家在西湖水满门。"],"title":"县圃白莲"}
