{"author":"刘过","id":82780,"strains":["平仄平平仄仄平，仄平仄仄仄平平。","仄平仄仄仄仄仄，仄仄仄平平仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["门外红尘市一廛，买瓜买李兴悠然。","树根石透月洒落，殿阁屋多风折旋。","卖墨道人勤置酒，能诗老子欲飞仙。","髑髅南面蛆虫辈，鹏鷃逍遥各自天。"],"title":"无锡道观"}
