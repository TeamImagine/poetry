{"author":"郭印","id":249624,"strains":["仄仄仄○平，仄○○仄仄。","平平○仄仄，平仄平仄仄。","平平仄平仄，平仄平仄仄。","平平平仄平，仄仄平平仄。","仄平平平仄，平平仄仄仄。","平平○平仄，仄仄平平仄。","仄○仄平平，平平平仄仄。","仄仄仄○仄，○仄仄平仄。","仄仄仄仄仄，平平○○仄。","仄平○平平，仄仄○平仄。","仄平仄○平，平仄平仄仄。","？平仄仄○，仄仄仄平仄。","平○仄平平，仄仄仄平仄。","平平仄平仄，平仄○○仄。","平平○仄仄，仄仄平仄仄。","仄仄○仄平，仄仄仄平仄。"],"paragraphs":["富贵等劳生，不如行乐耳。","遑遑观一世，荣辱随偾起。","幽寻苦无暇，佳处谁屈指。","春归呼我游，邂逅佳公子。","莫侯江南秀，幽香发蕙茝。","新诗更清激，{氵虢}{氵虢}寒流驶。","锦屏有蒲郎，冰壶清彻底。","便腹久空洞，了不见嗔喜。","岁晚得二友，追随当行李。","五湖三江寛，亦不遗洲沚。","偶来泛扁舟，朱墨推案几。","徜徉一水间，便欲寄残齿。","追观少年心，寂寞已灰死。","穷通岂无命，流坎听行止。","岷山行筑室，计决吾往矣。","斗酒相往还，素约自今始。"],"title":"次莫少虚韵"}
