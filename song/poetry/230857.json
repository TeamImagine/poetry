{"author":"葛胜仲","id":230857,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["高标落落敢评题，托物铨量庶似之。","娯客精神真北苑，可人风味剧东篱。","云腴鬭早惊先出，霜蘂禁寒属后期。","便欲相称为二陆，居然桑苎与天随。"],"title":"段去尘教授示书以茶菊自况作诗谢之"}
