{"author":"周文璞","id":94882,"strains":["平平平仄平仄平，仄平仄仄平平平。","仄平平仄仄平仄，仄仄仄平平仄平。","仄仄平仄仄平仄，仄仄仄仄仄仄平。","○平仄平仄仄仄，仄仄仄仄平平平。","仄平仄○仄平仄，仄平仄平平平平。","仄平仄仄仄仄仄，仄仄仄仄平平平。","平平仄仄仄仄仄，仄仄仄仄仄仄平。","平平仄仄平平○，仄仄仄仄仄仄○。","平平仄仄仄仄仄，平仄仄仄○平○。","仄仄仄仄平平仄，仄仄平平仄平仄。","仄平平仄平平平，平平仄仄○○仄。"],"paragraphs":["黄衫纱帽佳少年，炯然饿虎穷山渊。","不居秦鹿祖龙畔，却走碧鸡金马边。","左手斜执巨灵凿，右手敬抱禹贡篇。","离堆顺流已受命，一下不打天吴鞭。","有时挟弹暮云表，有时蹴游春风前。","有时却自著绛帕，走入药市寻神仙。","为人定似李太白，学道定似葛稚川。","孙翁走避乖崖叟，遣仆送画不取钱。","神君庙食与画像，千古万古当流传。","我昔梦上神君殿，偶值蓬莱众真宴。","洛阳开尽姚黄花，铜驼陌上难相见。"],"title":"瞿塘神君歌"}
