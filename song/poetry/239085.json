{"author":"孙觌","id":239085,"strains":["仄仄平仄平，仄仄仄平平。","平平仄仄仄，仄仄平平平。","平平仄平平，仄仄○○平。","仄平平仄仄，○仄平平平。","仄仄平仄仄，仄仄平仄仄。","平平仄平仄，仄仄仄仄仄。","○平仄仄○，仄仄平平仄。","仄○平○平，仄仄平仄仄。"],"paragraphs":["翳翳林影交，小合俯江郊。","千崖障锦绣，万壑鸣弦匏。","翛然一枝筇，寄此三重茅。","久知风可御，更取云为巢。","抱石舒翠缕，绣色才可睹。","霏霏擘春絮，欻见白鹤舞。","凝𪾦一瞬间，忽展垂天羽。","起从潭中龙，去作山下雨。"],"title":"章席祖巢云阁"}
