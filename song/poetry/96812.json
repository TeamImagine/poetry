{"author":"陈宓","id":96812,"strains":["平平仄仄仄平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平平平平仄仄平。","平仄平平平仄仄，平平平仄仄平平。"],"paragraphs":["萦纡一带本乎漫，碓碓依村自作滩。","卷却片帆舟转急，斟残斗酒雨犹寒。","从教稚子嗔归晚，祇为良朋得会难。","佳景无穷吟不尽，还家携与社中看。"],"title":"将还家书寄社中"}
