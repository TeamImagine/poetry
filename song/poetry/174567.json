{"author":"刘敞","id":174567,"strains":["仄仄平仄平，仄平仄仄仄。","仄平仄平仄，○仄仄仄仄。","仄平仄平平，仄仄平平仄。","○仄仄平仄，仄平仄平仄。","平平平○仄，仄仄仄仄仄。","仄仄○平仄，仄仄平平仄。","○○平平平，平平仄平仄。","平仄仄仄平，仄仄平仄仄。"],"paragraphs":["智短多不堪，冗官略自保。","念非拨烦用，犹觊赵魏老。","故人紫微仙，自致青云早。","回首记平昔，露章慰枯槁。","先容轮囷木，进取万里道。","妄意巉岩石，庶几千金宝。","过听为君羞，贪名怯阴讨。","人亦谓我何，自笑方绝倒。"],"title":"子高作司谏见举自代"}
