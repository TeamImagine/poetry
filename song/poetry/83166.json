{"author":"陈文蔚","id":83166,"strains":["仄平○平平，平平仄平仄。","平平○平平，平仄仄平仄。","平平仄平仄，平仄仄平仄。","仄仄平仄平，仄仄仄平仄。","平平仄○平，仄仄仄平仄。","仄仄平仄平，○仄仄平仄。","仄平仄平平，○仄平仄仄。","平平仄平平，仄仄仄平仄。","平仄平仄平，仄仄仄仄仄。","平平仄○平，仄仄仄平仄。","平平仄仄平，仄仄仄平○。"],"paragraphs":["去年过桃花，心情乱飞絮。","今年重来时，烟水已成趣。","川华动春绿，渔艇自来去。","况复江上山，玉立美无度。","徘徊欲吟诗，日暮不成赋。","但见飞鸟归，暝色带云树。","我生亦何求，行止随所寓。","悠然此时心，但觉狎鸥鹭。","风定波自平，可玩不可怖。","堪嗟世间人，险阻起平路。","兹焉得所图，万事不关虑。"],"title":"再过桃花台"}
