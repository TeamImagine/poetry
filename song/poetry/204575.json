{"author":"黄裳","id":204575,"strains":["平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["乌台章疏风霜劲，璧水诗书日月闲。","万事自来如义命，一麾谁去得湖山。","尝闻讼少公庭下，但见闲多宴坐间。","明月几时随太守，香炉峰下看禅还。"],"title":"送翟司业赴南康  其一"}
