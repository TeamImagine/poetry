{"author":"刘克庄","id":114176,"strains":["仄仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["百艺惟诗老始工，未应冻死杜陵翁。","耸肩偏怯春衣薄，曝背尤贪晓日红。","草鼓煖于狨坐子，蒲龛清似肉屏风。","几时天地回生意，只费阳和一点功。"],"title":"春寒二首  其二"}
