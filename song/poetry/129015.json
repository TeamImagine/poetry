{"author":"赵孟坚","id":129015,"strains":["仄○平仄仄，仄仄平仄平。","仄平仄○仄，平平仄仄平。","○平仄仄仄，平仄仄仄平。","仄平平平平，平平平仄平。","仄仄仄仄仄，仄仄平仄○。","平○仄仄平，仄仄平仄平。","仄仄平仄仄，仄仄○平○。","平平平仄仄，仄仄仄仄平。","仄○平仄平，仄○仄仄○。","仄平○平平，仄仄平平平。","平平仄平平，仄仄平仄平。","仄平平仄仄，仄仄○平平。","仄平平仄仄，仄仄平平○。","平平仄平平，仄平仄仄平。","仄平仄仄○，仄仄平○平。","仄平仄仄平，仄仄平○平。","平平平仄仄，○仄平仄平。","仄○仄仄平，○平仄仄平。","平平仄仄仄，平仄仄仄平。","平平平平平，仄平平平平。","仄平平仄仄，仄仄平平平。","平平○仄仄，仄仄平仄平。","仄仄平平平，平平仄平平。","仄仄仄仄仄，平仄平仄平。","仄仄仄○仄，仄仄○仄平。","仄平仄仄仄，仄仄仄仄平。","平平○仄仄，平仄仄○仄。","平平平平仄，仄仄平仄○。","仄○仄平仄，仄平平仄平。","平平仄仄仄，平仄平仄平。"],"paragraphs":["厥闻忠孝者，所出同一源。","子于所亲孝，移忠理必然。","亲贤亦子训，忠节贵两全。","杀身能成仁，扬名斯永延。","是亦孝所在，岂但知色难。","嘻其叔世风，本末嗟倒悬。","若曰能养耳，食美衣华鲜。","苟求胡弗至，侧媚谄笑肩。","彼其良自多，喟叹达者观。","向来欧阳公，拓落夷陵年。","夫人告之公，淡泊吾所安。","慎毋为险变，守节当弥坚。","卓哉名母训，纪历伊谁传。","恭惟奉常君，矢心直似弦。","立朝几抗论，凛凛高回天。","力苏愦愦徒，若障狂澜川。","人知君守固，当识君母贤。","想其勉励时，谆勤诲膝边。","怡愉一领解，心注靡变迁。","升而高为天，下而沉为渊。","但知慈训在，此外浮云焉。","兹来从吏隠，斲屋新数椽。","曲槛花葳蕤，虚窗月婵娟。","雅意寓一赋，懦立贪以廉。","我诵顺亲记，有泪如迸泉。","我贫母亦老，苒苒发已宣。","家徒空四壁，箪笥笑且便。","惟虞官箴旷，勿以温饱牵。","泽深百川赴，火明斯聚蝉。","投君以臭味，君子毋弃捐。"],"title":"上习庵陈先生"}
