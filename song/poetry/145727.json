{"author":"乐雷发","id":145727,"strains":["仄仄平，仄仄平，仄仄仄平平平○。","仄平平仄平仄○平仄，仄仄平平仄仄仄仄平。","仄平○仄仄仄仄，○仄仄平平平平。","○○仄仄仄平平，仄○○平仄平平。","仄平仄仄仄仄平，仄○仄平仄仄平。","平仄仄平平仄平仄平平，平平仄平平平平。","平平仄仄平平仄仄平，仄平○平平平仄平平。","平平平仄平○仄，仄平仄平平平平。","平平平○○，平平仄仄仄。","平平平○○平仄，平平○仄仄平平。","仄○仄平平平仄仄平，平平○○平仄仄平平。","仄仄仄平仄○○，仄平仄仄平平平平平。","仄平平仄仄仄平，仄仄平仄仄仄平。","仄○仄平仄仄平平平平仄，平○仄仄仄仄仄仄仄平平。","仄仄仄平仄平仄，平仄平平平仄平。","仄平仄平平仄仄仄，平仄仄平仄仄平平。","○，平平平平仄仄平仄平。","仄仄平，平平平。"],"paragraphs":["莫读书，莫读书，惠施五车今何如。","请君为我焚却离骚赋，我亦为君劈碎太极图。","朅来相就饮斗酒，听我仰天歌乌乌。","深衣大带讲唐虞，不如长缨系单于。","吮豪搦管赋子虚，不如快鞭跃的卢。","君不见前年贼兵破巴渝，今年贼兵屠成都。","风尘澒洞兮豺虎塞途，杀人如麻兮流血成湖。","眉山书院嘶哨马，浣花草堂巢妖狐。","何人笞中行，何人缚可汗。","何人丸泥封函谷，何人三箭定天山。","大冠若箕兮高剑拄颐，朝谈回轲兮夕讲濂伊。","绶若若兮印累累，九州博大兮君今何之。","有金须碎作仆姑，有铁须铸作蒺藜。","我当赠君以湛卢青萍之剑，君当报我以太乙白鹊之旗。","好杀贼奴取金印，何用区区章句为。","死诸葛兮能走仲达，非孔子兮孰却莱夷。","噫，歌乌乌兮使我心不怡。","莫读书，成书痴。"],"title":"乌乌歌"}
