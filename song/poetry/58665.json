{"author":"陈造","id":58665,"strains":["仄平○平仄，仄仄平仄仄。","仄仄平平仄，仄平仄仄仄。","仄平仄○平，仄仄平○仄。","平平平仄平，平仄仄平仄。","平仄平仄仄，仄仄○仄仄。","仄平仄平仄，仄仄仄仄仄。","平○平○仄，仄仄○平仄。","平平平仄仄，○仄仄仄仄。","平仄仄平仄，平仄仄平仄。","平平仄平仄，仄仄平仄仄。","仄平仄仄○，○仄仄仄仄。","平仄仄平仄，平仄仄○仄。"],"paragraphs":["拥衾迎銮晓，舣楫瓜步夜。","问俗乡音转，束缊野宿乍。","去家倏兼旬，取道逾三舍。","江神虽世情，羁客忍陵藉。","初趁风色好，忽复帆席卸。","泊舟市区外，系缆古柳下。","遥听波浪涌，未息妻孥怕。","谯翁身世拙，衷货迄未价。","荣望绝台阁，归计盍桑柘。","男儿四方志，肯与衰鬓谢。","古人出处间，分取世俗讶。","呼酒把谭麈，扪虱复王伯。"],"title":"泊瓜步"}
