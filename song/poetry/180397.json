{"author":"王安石","id":180397,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。"],"paragraphs":["吴楚东南最上游，江山多在物华楼。","遥瞻旌节临尊俎，独卧柴荆阻献酬。","想有新诗传素壁，怪无余墨到沧洲。","湡浯南望重重绿，章水还能向此流。"],"title":"寄题程公辟物华楼"}
