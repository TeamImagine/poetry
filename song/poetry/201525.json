{"author":"彭汝砺","id":201525,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平平仄平。"],"paragraphs":["叠石栽花作小园，庭柯顾盼足怡颜。","尽捐势利随流水，多占声名似泰山。","细雨凫雏浮水际，微风燕子语梁间。","竹冠筇杖篮舆好，认得公从湖上还。"],"title":"答蜀公奉酬  其一"}
