{"author":"齐己","id":41950,"strains":["平仄平平仄仄平，平平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["冰压霜坛律格清，三千传授尽门生。","禅心尽入空无迹，诗句闲搜寂有声。","满国繁华徒自乐，两朝更变未曾惊。","终思相约岷峨去，不得携筇一路行。"],"title":"寄蜀国广济大师"}
