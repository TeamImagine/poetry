{"author":"陈师道","id":213715,"strains":["平平仄仄平仄仄，平平平平仄平仄。","仄仄平○仄仄平，平平平平○仄平。","仄平仄仄○平平，仄平○仄平平平。","平平仄仄平仄仄，仄仄平平仄平○。","仄○仄平平仄平，仄平仄仄仄平平。","仄仄平平仄仄仄，平平仄仄仄平○。","仄平仄仄仄平仄，仄○仄仄平平仄。","平平平仄仄仄平，仄平仄仄平仄平。","仄平仄仄仄平仄，○仄平平平仄仄。"],"paragraphs":["衾裘夜宿方丈屋，风灯微茫照溪谷。","杖屦朝行百丈山，林风清泠摇佩环。","道人八十更聪明，耳边犹爱松风声。","风前饱食松下卧，梦里光阴等闲过。","世间贵人多白头，未容白首送林丘。","左足拘挛右臂缓，荣华只得傍人看。","信知佛法有天乐，扫除疾痼何须药。","山林于我却有因，愿言筑室为比邻。","不辞弃世伴幽独，犹恐山僧嫌近俗。"],"title":"八月十日宿百丈山庆善院明日游松风庵谒震禅师"}
