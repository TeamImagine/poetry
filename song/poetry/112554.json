{"author":"李至","id":112554,"strains":["仄仄平平仄仄平，仄平仄平仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["欲取琅玕𣃁翠苔，北扉特为尔新开。","手题诗句从僧觅，亲卓筇枝拣地栽。","红粉遶丛遗细朵，绿醪偷影入金杯。","莫忧裁作渔竿用，已向磻谿下钓来。"],"title":"那日获诣芳园窃见新栽丛竹萧然可爱不能无诗辄献五章望垂台顾  其五"}
