{"author":"张耒","id":217366,"strains":["仄仄平仄仄，平平仄平平。","平平仄平仄，平仄平平○。","平平仄仄仄，平仄仄平平。","平平平平仄，仄仄平○平。","平仄仄平仄，平平平仄平。","平平平平仄，仄仄仄平平。"],"paragraphs":["八月禾黍熟，登高望川原。","山河豁清霁，风日开明鲜。","晴光散草木，余爽厉渊泉。","飘飘孤飞鹘，击搏无留拳。","幽独感摇落，端居惊岁年。","谁为知心者，赖有浊醪贤。"],"title":"秋兴三首  其一"}
