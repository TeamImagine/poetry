{"author":"韩琦","id":90562,"strains":["平仄平仄仄，仄仄仄仄仄。","仄仄平仄仄，仄仄仄平仄。","仄仄○平平，仄仄仄平仄。","平平仄平仄，平仄仄平仄。","仄平仄仄平，平仄仄平仄。","平平仄平仄，仄仄仄仄仄。","平平仄平平，仄仄平仄仄。","仄平平仄○，仄仄○平仄。","仄平平仄平，平仄○平仄。","仄平仄仄平，仄仄仄平仄。","平○平仄○，仄仄平平仄。","平仄仄平平，仄平平仄仄。","平仄平平仄，平仄仄仄仄。","平仄仄仄平，平仄平平仄。"],"paragraphs":["皇祐辛卯夏，六月朔伏暑。","始伏之七日，大热极炎苦。","赫日烧扶桑，焰焰指亭午。","阳乌自焦铄，垂翅不西举。","炙翻四海波，天地入烹煮。","蛟龙窜潭穴，汗喘不敢雨。","雷神抱桴逃，不顾车裂鼓。","岂无堂室深，气郁如炊釜。","岂无台榭高，风毒如遭蛊。","直疑万类繁，尽欲变修脯。","尝闻昆阆间，别有神仙宇。","雷散涤烦襟，玉浆清浊腑。","吾欲飞而往，于义不独处。","安得世上人，同日生毛羽。"],"title":"苦热"}
