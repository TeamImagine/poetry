{"author":"赵蕃","id":75072,"strains":["仄仄平平平仄仄，仄平平仄平仄平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["草本荒凉门半掩，故人谁肯为予来。","要师原宪安非病，敢学襄阳怨不才。","春自堂堂花更落，发今种种老其催。","谢安故有东山志，过我题诗拭砚埃。"],"title":"子畅雨中见过且惠以诗乃用蕃谢文显载酒之韵复用韵为答并简文显  其一"}
