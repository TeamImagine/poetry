{"author":"汪元量","id":163053,"strains":["仄仄平平○，平平仄平仄。","仄仄仄平平，仄仄仄平仄。","仄平仄○平，仄仄仄平仄。","仄○○平平，仄仄平仄仄。","平平平○平，仄仄平仄仄。","？平平平仄，仄仄仄仄仄。","○仄仄平平，仄平仄○仄。","仄平仄仄平，仄仄平仄仄。"],"paragraphs":["雪霁山崔嵬，平荒绝人迹。","猎猎大风寒，杳杳远天碧。","腐儒策蹇馿，觅句绕沙碛。","一吟三徘徊，日卓人影直。","孤鸿云中来，对我声呖呖。","迺知晴天好，物类各有适。","顷刻片云生，雪花大如席。","伟哉复伟哉，造物真戏剧。"],"title":"开平雪霁"}
