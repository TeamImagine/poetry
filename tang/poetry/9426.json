{"author":"权德舆","id":9426,"strains":["仄平仄仄○仄平，仄平仄仄平○平。","仄平平仄仄仄○，仄仄平平仄平仄。","平○平仄仄仄平，○平平仄平仄○。","○○仄仄仄平仄，仄仄平平平○平。","仄仄平平○仄仄，仄仄○平平仄仄。","○平仄仄仄仄平，仄仄平○仄平仄。","仄平○仄○平平，仄平平仄平平平。","仄平平平仄仄仄，仄仄仄仄平平平。","仄仄仄○仄平仄，仄○仄仄平平仄。","仄仄仄平仄○平，平平平仄仄仄平。"],"paragraphs":["伯英草圣称绝伦，后来学者无其人。","白眉年少未弱冠，落纸纷纷运纤腕。","初闻之子十岁余，当时时辈皆不如。","犹轻昔日墨池学，未许前贤团扇书。","艳彩芳姿相点缀，水映荷花风转蕙。","三春并向指下生，万象争分笔端势。","有时当暑如清秋，满堂风雨寒飕飕。","乍疑崩崖瀑水落，又见古木饥鼯愁。","变化纵横出新意，眼看一字千金贵。","忆昔谢安问献之，时人虽见那得知。"],"title":"马秀才草书歌"}
