{"author":"于石","id":163725,"strains":["平平仄仄平平仄，平仄平平平仄仄。","平仄○○平仄仄，平仄平平仄平仄。","仄仄仄平仄仄仄，平平平仄平平仄。","仄○○仄平仄仄，仄○仄仄平平仄。","平平仄仄平平仄，仄仄平仄平平仄。"],"paragraphs":["今年客路逢寒食，村落无烟春寂寂。","荒冢累累人不识，芳草凄凄吐花碧。","麦饭一盂酒一滴，哀哀儿女春衫湿。","我过其傍因太息，有坟可酹何须泣。","干戈满地边云黑，路傍多少征人骨。"],"title":"己卯寒食"}
