{"author":"叶季良","id":17886,"strains":["平平平仄仄，仄仄仄○平。","仄仄○平仄，平○仄○平。","平平平仄仄，○仄仄平平。","仄仄○平仄，平平仄仄○。","仄平○仄○，平仄仄平平。","仄仄平平仄，平○仄仄平。"],"paragraphs":["强吴矜霸略，讲武在深宫。","尽出娇娥妓，先观上将风。","挥戈罗袖卷，擐甲汗妆红。","掩笑分旗下，含羞入队中。","鼓停行未正，刑举令才崇。","自可威邻国，何劳逞战功。"],"title":"省试吴宫教美人战"}
