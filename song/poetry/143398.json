{"author":"舒岳祥","id":143398,"strains":["仄平仄平○，平仄平平平。","仄仄平平仄，仄仄仄仄○。","仄仄仄仄仄，仄仄仄平平。","仄仄仄平仄，平仄仄平○。","仄仄平平仄，仄仄仄平平。","仄仄仄平仄，仄仄仄平平。","仄平平仄仄，平平平仄平。","仄仄平平平，○仄○平平。","平○仄仄○，仄仄平○平。"],"paragraphs":["美人弄纨扇，常恨无秋风。","待得秋风至，弃置在箧中。","弃置不自惜，物理有终穷。","反恐美人宠，随手亦成空。","十五邯郸女，玉指弄丝桐。","秀慧解歌舞，艳彩敌芙蓉。","一朝登上国，飞声凌后宫。","此日邢夫人，正自难为容。","纨扇手所题，主惠余其终。"],"title":"七月二日戏为纨扇新体"}
