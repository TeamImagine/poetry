{"author":"赵蕃","id":76372,"strains":["仄平仄仄仄○平，仄仄平平仄仄平。","平平仄仄仄平仄，仄平平仄平平平。","仄平平仄仄平仄，仄仄仄平平○仄。","○○○○平仄仄，平仄平仄○仄仄。","仄平仄仄平平仄，仄仄平平○仄仄。","仄○○平仄仄平，仄仄仄仄仄平○。"],"paragraphs":["雪堂竟向雪中成，四壁纷纷洒雪霙。","春秋记事有成法，匪同风月徒虚名。","雪巢之雪竟何许，岂象主人清且苦。","长镵长镵吾与汝，诗瘦谁令如杜甫。","我尝快读诚斋赋，凛凛风前留不住。","几思从君借一窗，细读妙句令心降。"],"title":"寄题林宪景思雪巢"}
