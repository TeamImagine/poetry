{"author":"卢怀慎","id":45306,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["代邸东南龙跃泉，清漪碧浪远浮天。","楼台影就波中出，日月光疑镜里悬。","雁沼洄流成舜海，龟书荐社应尧年。","大川既济惭为楫，报德空思奉细涓。"],"title":"奉和圣制龙池篇"}
