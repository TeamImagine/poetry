{"author":"刘跂","id":211366,"strains":["仄平仄仄仄仄仄，平平平平仄仄仄。","仄仄仄仄平仄仄，仄仄平平仄○仄。","仄平仄平平平平，平平平平仄仄仄。","仄平平平仄平仄，平平仄仄○仄仄。","仄平仄仄○平仄，仄平仄仄平平仄。","仄○平仄仄○○，仄仄平仄○仄仄。","平平平仄仄○○，仄仄平平平仄仄。"],"paragraphs":["玉川涕泣讼月蚀，蟾蜍无光玳瑁魄。","委照墨海鹦鹆石，恐是云龙小苍璧。","我家得之天人家，天家金盘荐玉食。","岂堪书生漱糠核，床头什袭封未拆。","不辞屑玉遗君饮，要君锦绣生肝膈。","意中佳句甚了了，口不能道空脉脉。","诸公椽笔好相过，莫道彭城讥水厄。"],"title":"碾茶"}
