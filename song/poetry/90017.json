{"author":"张方平","id":90017,"strains":["平平平仄仄平仄，仄仄平平平仄平。","仄仄仄平仄仄仄，平平仄仄仄平平。","仄平仄仄平仄仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["明公才气本雄杰，晚戴儒冠腰拖绅。","讲劔妙传色践术，工书兼得伯英筋。","外台共叹郎潜久，中检行膺帝命新。","司列不烦询治状，几州栾社有遗仁。"],"title":"送张郎中赴阙"}
