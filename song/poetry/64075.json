{"author":"程洵","id":64075,"strains":["仄平○平平，平平仄平仄。","仄仄○仄○，平仄○仄仄。","平平平仄平，平仄仄平仄。","仄仄平平○，仄平平仄仄。","平○仄仄平，仄仄平仄仄。","仄平平○仄，仄仄仄平仄。","平○平仄平，平平仄仄仄。"],"paragraphs":["好山如高人，堂堂万夫杰。","岳立培𪣻中，千古磨不灭。","兹山虽未高，浓淡似妆抹。","树老樛枝重，石皴灵液洌。","登临恨未能，想像心已豁。","寄言山中客，慎勿厌幽绝。","君看名利途，黄尘涨日月。"],"title":"过铅山望鹅湖峰次叔重韵"}
