{"author":"许浑","id":22082,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["西北楼开四望通，残霞成绮月悬弓。","江村夜涨浮天水，泽国秋生动地风。","高下绿苗千顷尽，新陈红粟万厫空。","才微分薄忧何益，却欲回心学钓翁。"],"title":"汉水伤稼"}
