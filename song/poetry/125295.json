{"author":"王柏","id":125295,"strains":["平仄平平仄仄平，平平仄仄仄平平。","平平平仄平平仄，平仄仄平平仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["窗外梅兄不可无，山人一见两眉舒。","江头千树应难得，池上数根宜有余。","蟾魄浮香无定相，虬枝压水可常居。","只愁疏影翻多事，一片清光不得虚。"],"title":"和仰庵池上梅韵"}
