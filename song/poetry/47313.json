{"author":"杨万里","id":47313,"strains":["仄仄平仄仄，仄仄平仄○。","仄仄仄平平，仄○仄仄平。","平平平平仄，仄仄仄仄平。","平平仄仄仄，○仄○○平。","仄平仄平○，平平平仄平。","仄仄仄仄平，仄○仄仄平。","仄仄仄仄仄，平平○仄平。","仄仄仄○平，平○○○平。","仄平仄平平，仄仄○仄平。","仄平仄平仄，仄仄平仄平。"],"paragraphs":["子壮祇觉幼，子学祇觉迟。","二子忽颀然，语离又作悲。","今年来官下，二子暂我随。","悬知住不久，且复相从嬉。","鹤书自天降，槐花呼汝归。","伯也恐我愁，愿留不忍辞。","仲也惨不释，飞鸣思及时。","岂有凤将雏，雏长禁其飞。","决焉遣还家，一笑更不疑。","傍人怪无泪，泪入肝与脾。"],"title":"得寿仁寿俊二子中涂家书三首  其二"}
