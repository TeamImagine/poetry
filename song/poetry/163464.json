{"author":"赵焱","id":163464,"strains":["平平仄仄仄平平，平仄平平仄仄平。","平仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["山城拄笏意如何，孤鹤东来态度殊。","天上阳春归阆苑，人间贵客在仙都。","当年化蝶非真梦，今日骑鲸即故吾。","莫操钱塘怀古曲，遗黎有泪洒江湖。"],"title":"题汪水云诗卷"}
