{"author":"曾几","id":248920,"strains":["仄平仄平平，平仄仄仄仄。","仄平仄仄平，平仄○平仄。","仄平平平仄，平仄仄平仄。","平平仄○○，平仄仄平仄。","平平仄平平，平仄仄平仄。","仄平平○○，○仄仄仄仄。","仄仄平仄仄，平仄仄○仄。","仄○仄平平，仄仄仄平仄。","仄平仄平仄，○仄仄平仄。","仄仄仄○平，平平仄平仄。","仄平仄平仄，仄仄○仄○。","○仄平平平，平平仄平仄。"],"paragraphs":["谷风不须歌，朋友道缺绝。","请歌伐木诗，歌罢听吾说。","汉朝儒宗系，今代侍臣杰。","甘泉久论思，阳羡小休歇。","郊园谷幽幽，乔木覆清樾。","百禽鸣其间，相唤极可悦。","坐令公感慨，朋好苦难结。","不如侣荆溪，迥与世情别。","淡乎若无味，了不见凉热。","是以乐从之，诸峰况罗列。","赵侯有能事，短纸藏曲折。","更作陶渊眀，飘飖弄明月。"],"title":"董令升舍人朋溪图赵祖文笔也"}
