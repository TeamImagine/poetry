{"author":"葛胜仲","id":230734,"strains":["仄平平仄平平仄，平平仄○仄平仄。","仄平仄平平○仄，仄仄○○○平仄。","仄平仄仄平仄平，仄仄仄仄平○平。","仄仄平平仄平仄，仄仄仄仄平平平。","平平平仄仄平仄，仄仄平平平仄仄。","仄○仄仄仄○平，平仄平平平仄仄。","仄平平仄仄○○，仄平平平平平平。","仄平仄仄仄仄仄，平仄平仄○平○。","平平仄仄平平仄，仄仄仄平仄平仄。","仄平仄仄平仄平，仄平仄○平仄仄。"],"paragraphs":["虎头千古丹青杰，谁言黠中有痴绝。","手挥五弦真胜诣，颊染三毫更超越。","自言四体媸或妍，顾与妙处无相关。","炯炯双瞳点圆碧，笔下顿觉神明还。","程郎言语妙天下，画复通灵能变化。","扫除俗骨画如诗，摹写天机诗似画。","竹斋溪屿数相从，似蒙儃儃窥尘容。","诋呵众史露拙迹，疑有心画藏胸中。","寒乡鼠目麞头子，葛帔练裙谢龟紫。","幼舆政自丘壑人，试为写传岩石里。"],"title":"程良器嘉量解元许为写照作诗求之"}
