{"author":"董嗣杲","id":154705,"strains":["平仄平平仄仄平，平平平仄仄平平。","平平仄仄平平仄，仄平平平仄平平。","仄仄平平平仄仄，平平仄仄仄平平。","仄平仄仄平仄仄，仄仄平平仄仄平。"],"paragraphs":["仙子遗丹满瑞峰，累累疑与荔枝同。","金婆传种移根异，火齐烧空满坞红。","鹤顶分丸凝晓露，猩唇结颗缀薰风。","曩时若解包茆贡，一骑星驰入汉宫。"],"title":"杨梅坞"}
