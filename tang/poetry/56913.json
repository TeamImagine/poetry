{"author":"韦应物","id":56913,"strains":["平平仄仄○，平仄仄平平。","仄仄平平仄，平平仄平平。","仄平仄平平，仄仄平仄平。","平平平仄平，仄仄○平平。","平平仄仄平，○仄仄○平。","平○平平仄，仄仄平平○。","仄平仄平平，仄仄仄平○。","平仄平仄仄，仄平仄仄平。"],"paragraphs":["东风日已和，元化亮无私。","草木同时植，生条有高卑。","罢官守园庐，岂不怀渴饥。","穷通非所干，局促当何为。","佳辰幸可游，亲友亦相追。","朝从华林宴，暮返东城期。","掇英出兰皋，玩月步川坻。","轩冕诚可慕，所忧在絷维。"],"title":"洛都游寓"}
