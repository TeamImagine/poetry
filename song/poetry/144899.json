{"author":"释道璨","id":144899,"strains":["平○仄平平，仄仄仄平平。","平仄仄平平，仄○仄平平。","仄平仄仄平，仄平仄仄○。","仄仄仄仄仄，仄仄仄平平。","仄平○平平，仄仄平平平。","平平平仄仄，仄平平仄平。","平平仄平平，○平仄平平。"],"paragraphs":["胸中有庐山，笔下有庐山。","窗下有庐山，眼中有庐山。","别山十七年，见山一日间。","韵险落鬼胆，语妙破天悭。","永怀看山人，恨不同跻攀。","摩挲青石砚，负山良厚颜。","天风几时来，乘之欲西还。"],"title":"题源虚叟庐山行卷"}
