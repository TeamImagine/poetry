{"author":"曾巩","id":174045,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["沙渚鸿飞入楚云，远林樵爨宿烟昏。","娟娟野菊经秋淡，漠漠沧江带雨浑。","归路赏心应驻节，客亭离思暂开樽。","莫嗟问俗淹翔久，从此频繁不次恩。"],"title":"送陈世修"}
