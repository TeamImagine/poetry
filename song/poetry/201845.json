{"author":"彭汝砺","id":201845,"strains":["平平仄仄仄平仄，仄仄平平平仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄仄平仄仄，平平平仄仄平平。"],"paragraphs":["风规落落已非俗，气宇堂堂知有才。","安得骅骝归道路，不甘楩梓滞蒿莱。","青阳路迳新萌柳，白雪林亭欲放梅。","愿逐羽翰归故国，相从歌酒趁春来。"],"title":"寄润之弟兼附呈伯兄  其三"}
