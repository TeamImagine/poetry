{"author":"释道潜","id":202749,"strains":["平平仄仄平，仄仄仄平仄。","仄平平○平，仄仄平平仄。","平平仄○平，仄仄仄平○。","平平仄平仄仄仄，仄平仄仄仄仄仄。","仄平仄仄○○平，仄仄平平平仄仄。","平平仄仄仄○平，仄仄平平○仄仄。","仄仄平○仄平仄，仄平仄仄○平仄。","仄平仄仄仄平平，仄仄平平仄平仄。","平平仄平仄仄平，仄○平平仄平仄。","平平仄仄仄平仄，仄仄平仄平仄仄。","仄平仄仄仄○仄，仄仄平平平仄仄。","仄平○仄仄平平，仄仄平平平仄仄。"],"paragraphs":["庞公与少陵，不肯入州府。","畏人嫌其真，但喜归茅宇。","先生岂其徒，与世亦龃龉。","年来作庵榜以静，静非对动默即语。","闭门谢客亲荷锄，秀甲珍芽春满圃。","黄鸡白酒厌妻孥，醉以诗书相媚娬。","况复家传侍郎后，缥囊玉匣收奇古。","宝刀错落走金蛇，至药晶荧啸铅虎。","先生妙龄已绝人，放浪江湖弃簪组。","居闲自不减前烈，遇物阴施功不数。","我疑造物已收录，富贵来寻君勿阻。","不然骑鹤扣玄关，跨跞松乔攀佛祖。"],"title":"陈季常静庵"}
