{"author":"刘奉世","id":201092,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["玉烛含辉望处遐，禁钟动后起雌鸦。","天高秘省云偏重，地迥琼林月半斜。","三古文章留大史，百年事业照东华。","时挥子墨随班马，芝检初分宰相麻。"],"title":"入直"}
