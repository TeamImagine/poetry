{"author":"周紫芝","id":240799,"strains":["仄仄平仄平，仄仄仄仄仄。","平仄平平平，○仄仄仄仄。","仄平仄平平，平平仄平仄。","仄仄平仄平，平平仄平仄。","仄仄仄平平，平平仄平仄。","平平仄平平，○仄平仄仄。","○平平平平，平仄平仄仄。","平平仄平仄，仄仄平仄仄。","平平○平平，仄仄平仄仄。","仄仄平仄平，仄仄仄平仄。","仄平平仄仄，平仄仄仄仄。","平仄？仄仄，仄仄仄仄仄。","平仄仄○仄，平平○仄仄。"],"paragraphs":["故国兵火余，壤地日窘蹙。","千里无鸡豚，遗祸及草木。","火攻厄焚巢，云栖急新卜。","尺地无寸荄，山腰见茅屋。","小径卧修蛇，萦迂绕山麓。","垂杨剪孙枝，封殖勤养育。","正须清阴成，门巷森诘曲。","微风恼春絮，细雨滋浅绿。","悲凉听残蝉，徙倚扪饱腹。","种德须百年，种木十年足。","十年吾巳老，光景日夜速。","吾事倘复济，亦足快所欲。","何必羡张绪，风流标简牍。"],"title":"正月二十九日种柳三十五株"}
