{"author":"项安世","id":53431,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["它乡异县歘相逢，岐国家声耸岱崧。","仕宦一生无去国，周旋四世不言功。","太平时节司文事，满世交游尽至公。","若把安荣观后进，百年未抵一年中。"],"title":"次韵王司理二首  其一"}
