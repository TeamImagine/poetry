{"author":"刘跂","id":211441,"strains":["仄仄平平平仄仄，仄平平仄仄平平。","仄平平仄仄平仄，仄仄平平仄仄平。","仄仄仄仄平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["邂逅飞蓬身事轻，异乡风物不胜情。","出无舆马自怜许，食有蛙鱼空瘦生。","失路漫漫迷日影，并溪沥沥灌田声。","似闻更有佳山在，试卜东南十里行。"],"title":"东南秀罗亦佳山而近用前韵约游"}
