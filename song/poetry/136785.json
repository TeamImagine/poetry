{"author":"胡仲弓","id":136785,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄平平。"],"paragraphs":["避俗常关白板扉，北山泉石尚堪嬉。","临流且赋观鱼乐，忧国何消捋虎危。","自许丹心长恋阙，独怜万户未逢时。","割鸡为黍寻常事，客至休言子为谁。"],"title":"和刘后村杂兴  其四"}
