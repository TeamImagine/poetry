{"author":"韩驹","id":237063,"strains":["○平仄仄○平平，仄平平平仄仄平。","仄仄平平仄仄仄，仄仄平仄平平○。","平平仄仄仄平仄，仄仄平仄平平平。","仄平平平仄平仄，仄仄仄仄平平平。","○○仄仄仄仄仄，仄平仄仄仄仄平。","仄○平仄仄平仄，仄仄平仄平平平。","平平平平仄仄仄，仄仄仄仄○○平。","平平仄平仄平仄，仄仄仄仄○平平。"],"paragraphs":["张公昔蹋中朝班，夜随仙官上九关。","再拜天皇少却立，手掣云汉归人间。","钩陈熟视不呵责，坐令光耀惊尘寰。","至今公家蜀江上，紫气夜属岷峨山。","昭回断缺久未补，女娲炼石亦已艰。","似闻天上列星怒，下问云汉何时还。","丁宁贤孙善拂拭，不用构阁深防闲。","为公作诗刻坚石，可使万古驱神奸。"],"title":"蜀张氏赐书诗"}
