{"author":"邹极","id":204205,"strains":["平平平平仄平平，仄平平平○仄平。","○平○仄仄仄○，仄仄仄仄平仄平。","平平平仄仄仄仄，仄仄仄仄平○平。","平平平仄仄仄仄，平仄仄仄平平○。","平平平平平仄仄，仄仄仄仄平平平。","平平平仄仄仄仄，仄○平平仄○平。","平平○平○○仄，仄仄○仄仄仄平。","仄平仄仄仄平仄，仄平仄仄平仄平。","仄仄平平仄仄平，仄平平仄仄平○。","平平仄仄仄○仄，平平仄○平平平。","平○仄平仄平仄，仄仄○○平○平。","仄平平仄平平仄，仄仄平平平仄平。"],"paragraphs":["吴侯之来适荒年，政修民苏犹解悬。","庭无留讼狱屡空，百姓爱悦奸吏悛。","公余何以度永日，坐督皂隶先疏泉。","泉潴为沼浄可鉴，清范即与名俱传。","今年时丰民事简，退食纵步山之巅。","诛锄芜秽出古木，矫如虬龙上参天。","夷高培坳荫其下，百里胜景尽目前。","烂柯石局候仙侣，月庵竹榻容醉眠。","或弄瑶琴或放歌，或谈玄理或安禅。","圆虚洞照万缘息，乾坤有量斯无边。","庵中主人趣高上，喜我相过时留连。","所嗟官满差迁去，肯顾衰翁须后贤。"],"title":"月庵歌"}
