{"author":"杜牧","id":21597,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["南行步步远浮尘，更近青山昨夜邻。","高铎数声秋撼玉，霁河千里晓横银。","红蕖影落前池净，绿稻香来野迳频。","终日官闲无一事，不妨长醉是游人。"],"title":"宿长庆寺"}
