{"author":"刘敞","id":174772,"strains":["平平仄仄平，平仄仄平平。","仄仄平仄平，仄仄仄仄平。","平平仄平仄，平仄平仄仄。","仄仄仄平平，平仄平仄平。","仄仄平仄仄，仄平仄平平。","仄仄平仄仄，仄平仄仄仄。","仄平？平仄，○仄仄○平。"],"paragraphs":["兹年见二毛，秋至独多悲。","况乃霜露繁，悟彼歳月驰。","衡门静无辙，幽径荒不治。","眷眷武夷翁，倾盖成旧知。","每枉林下步，笑言辄移时。","目击良已久，鳯歌复见诒。","谅君徜徉意，当以振其衰。"],"title":"黄寺丞九月十三日见寄"}
