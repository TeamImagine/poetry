{"author":"周紫芝","id":241635,"strains":["○平仄平平，仄仄仄仄平。","仄○仄平平，平仄仄仄平。","平平平仄平，仄仄平仄平。","○○平平仄，○仄平○平。","平平平仄平，仄仄○仄平。","平平仄仄仄，仄仄平平平。","仄平仄平平，仄仄平仄平。","平平仄平○，仄仄平○平。","仄仄平仄平，仄仄平平平。","仄仄仄仄仄，平平仄平平。","仄仄仄平仄，仄平○仄平。","仄仄○平○，仄平平平○。","○平○仄○，平仄仄平平。","平平平仄仄，平仄仄平平。","仄仄？仄仄，仄仄平仄平。","仄平仄平仄，仄仄○平平。"],"paragraphs":["王郎巧催花，妙语起槁枯。","譬如返魂香，能使死者苏。","诗成花亦开，小草时卷舒。","颇如风前柳，胜韵花中无。","蓬斋姑射仙，不待折简呼。","芳姿倚醉玉，未用须人扶。","自君作周旋，此德良不孤。","移根始山中，一笑烦王都。","坐令桃李花，浅俗皆凡夫。","棐几滑以净，云窗窈而虚。","酽白夺寒雪，软红空九衢。","我久离山中，问花今何如。","殷勤培弱干，何日课獠奴。","于花苟得计，于我亦何愚。","此意倘复遂，瘦地良可锄。","诵君种花句，抚卷长嗟吁。"],"title":"次韵季共蓬斋新梅"}
