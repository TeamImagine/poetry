{"author":"葛胜仲","id":230961,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["离吴州好冠西畿，左竹才交赋式微。","云𪩘遐观空杳霭，春郊细履负芳菲。","薄游颇似桑三宿，重到谁惊柳十围。","诺画诸僚皆府望，不容坐啸久焉依。"],"title":"去南阳有日书怀二首  其二"}
