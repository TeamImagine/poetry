{"author":"陈文蔚","id":83342,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["苦无多路旅程宽，正是江南绿打团。","欲湿征衫梅雨细，不成客梦麦秋寒。","官闲诗可频搜句，亲近书宜月问安。","自笑无才愧之子，明时君禄讵能干。"],"title":"送赵国宜赴筠州户掾"}
