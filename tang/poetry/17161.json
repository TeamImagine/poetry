{"author":"白居易","id":17161,"strains":["仄仄仄仄仄平仄，仄平仄○○仄平。","平仄仄平平仄仄，平平仄仄仄平平。","仄平平仄仄仄仄，平仄仄平平○平。","仄平平平平仄仄，平平仄仄仄○平。"],"paragraphs":["腊月九日煖寒客，卯时十分空腹杯。","玄晏舞狂乌帽落，蓝田醉倒玉山颓。","貌偷花色老𫏐去，歌蹋柳枝春暗来。","不为刘家贤圣物，愁翁笑口大难开。"],"title":"蓝田刘明府携酌相过与皇甫郎中卯时同饮醉后赠之"}
