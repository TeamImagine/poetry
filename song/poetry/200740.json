{"author":"孔武仲","id":200740,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["廉纤一雨适春闲，击剑悲歌气满颜。","消破古今惟日月，补完风雅只江山。","我因为旅成拘滞，君此安居得往还。","一夕竹窗灯烛照，论文谈易两俱闲。"],"title":"江上晚行寄介之"}
