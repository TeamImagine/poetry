{"author":"黄滔","id":33710,"strains":["仄平仄仄仄平平，平仄平平仄仄平。","平仄平平仄平仄，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["渥洼步数太阿姿，争遣王侯不奉知。","花作城池入官处，锦随刀尺少年时。","两衙断狱兼留客，三考论功合树碑。","须信隔帘看刺史，锦章朱绂已葳蕤。"],"title":"赠旌德吕明府"}
