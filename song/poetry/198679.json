{"author":"苏辙","id":198679,"strains":["仄平仄平平，平仄平仄平。","仄平仄仄平，平仄仄○平。","平平仄平○，○仄平平平。","仄平仄仄平，仄仄平平平。","平○仄平仄，平平○仄平。","平平仄平仄，○仄仄○平。","仄仄仄○仄，平仄仄○平。","平平仄平仄，平平仄平平。","平仄○仄○，仄仄○○平。","仄○仄仄平，平平仄平平。"],"paragraphs":["少年喜为文，兄弟俱有名。","世人不妄言，知我不如兄。","篇章散人间，堕地皆琼英。","凛然自一家，岂与余人争。","多难晚流落，归来分死生。","晨光迫残月，回顾失长庚。","展卷得遗草，流涕湿冠缨。","斯文久衰弊，泾流自为清。","科斗藏壁中，见者空叹惊。","废兴自有时，诗书付西京。"],"title":"题东坡遗墨卷后"}
