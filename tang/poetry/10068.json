{"author":"韩愈","id":10068,"strains":["仄平仄仄平，仄平○平平。","平○仄仄仄，仄仄仄仄○。","平平？○仄，仄仄平平平。","仄仄平平仄，仄仄仄仄平。","仄○仄仄仄，仄仄平平平。","平仄○平仄，平平仄平平。","仄平平仄平，仄仄平仄平。","平仄仄仄平，平平仄平平。","○仄仄仄仄，仄平仄仄仄。","平平仄平仄，仄仄○○平。","仄仄○仄仄，仄仄平仄平。","平平仄平仄，○仄○平平。","仄平平仄仄，平仄仄○平。","仄仄○仄平，平平仄平平。","仄平仄仄平，仄仄○仄平。","仄仄仄仄仄，平平仄平平。","平平仄仄仄，平仄仄仄平。","平仄平仄仄，平平仄平平。","平平仄○仄，仄仄仄仄平。","仄仄○平仄，○平仄平平。"],"paragraphs":["屋东恶水沟，有鸱堕鸣悲。","青泥揜两翅，拍拍不得离。","群童叫相召，瓦砾争先之。","计校生平事，杀却理亦宜。","夺攘不愧耻，饱满盘天嬉。","晴日占光景，高风恣追随。","遂凌鸾凤群，肯顾鸿鹄卑。","今者命运穷，遭逢巧丸儿。","中汝要害处，汝能不得施。","于吾乃何有，不忍乘其危。","丐汝将死命，浴以清水池。","朝餐辍鱼肉，暝宿防狐狸。","自知无以致，蒙德久犹疑。","饱入深竹丛，饥来傍阶基。","亮无责报心，固以听所为。","昨日有气力，飞跳弄藩篱。","今晨忽径去，曾不报我知。","侥幸非汝福，天衢汝休窥。","京城事弹射，竖子不易欺。","勿讳泥坑辱，泥坑乃良规。"],"title":"病鸱"}
