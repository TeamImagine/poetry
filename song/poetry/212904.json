{"author":"贺铸","id":212904,"strains":["平仄平仄平平平，仄平平，仄平平。","仄平平仄○仄平，平平仄仄平平平。","平仄平仄仄仄平，平平仄仄平平平，仄平仄仄仄仄○。","平平，仄平仄仄仄仄，仄平平仄仄平。","仄平平仄平平平，仄仄仄平仄仄平。","平平仄仄平○仄，平仄○平仄仄○。","平○平平平仄仄，仄平平仄仄平平。"],"paragraphs":["华表华表归来乎，出无车，食无鱼。","懿公之遇难再图，卑栖賸啄同群雏。","谁谓嵇氏子不孤，强颜市井交屠沽，巨源密启亦已疏。","呜呼，卫侯既不可作，道林今也则无。","露鸣风舞何区区，夙夜供君耳目娱。","西山二子饥相似，南国三闾放不如。","端虑盘飧怀异味，并随焦尾付庖厨。"],"title":"老鹤叹"}
