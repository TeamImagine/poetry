{"author":"喻良能","id":51872,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["紫宸畴昔幸同朝，去国俄惊数舍遥。","轻细难沾时服赐，氤氲正想御香飘。","年加赖有斑衣戏，心静真同桂隠招。","龙瑞此时探禹穴，天津何日渡京桥。"],"title":"次韵奉酬参议林郎中见贻之作"}
