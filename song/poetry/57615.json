{"author":"梅尧臣","id":57615,"strains":["仄仄平平平仄平，仄平仄仄平平平。","平平平仄仄仄仄，仄仄仄平仄仄平。","平仄平平平仄仄，平平仄仄仄平平。","平平平仄仄平仄，平仄平平平仄平。"],"paragraphs":["昨日匈奴来告哀，殿门不识桃花开。","今闻君去作吊使，正值雁嗥从北回。","风卷黄云无远近，山留白雪犹枯荄。","归看车马汗流沫，逃暑为传河朔杯。"],"title":"送李君锡学士使契丹吊慰"}
