{"author":"苏籀","id":3912,"strains":["平平平○仄，仄○仄平平。","平仄仄平仄，平平仄仄○。","平平仄平仄，平仄仄平平。","仄仄平平仄，平平仄仄平。","平平平仄仄，仄仄仄○平。","平仄平平仄，平平仄仄平。","平平○平仄，仄仄仄平平。","仄仄平平仄，平平平仄平。","平平平仄仄，平仄仄○○。","平仄平平仄，平平平仄○。","平平平仄仄，平仄仄平平。","仄仄平平仄，平平仄仄○。","仄○平仄仄，仄仄仄平平。","仄○平平仄，仄平平仄平。","平平仄仄仄，平仄仄平平。","仄仄平平仄，平○仄仄平。","○平平仄仄，平仄仄平平。"],"paragraphs":["群才奔正始，辨论轶髯卿。","诸老力推毂，斯文有定评。","龙旗叔孙氏，金笔左丘明。","杕杜尝嗤点，椒兰足陷倾。","穷途乖党侣，陋屋挂冠缨。","彰炳流千载，嗟咨奠两楹。","桑枌堕兵火，简札落寰瀛。","态度云霞蔚，瑰奇珠玉生。","渊停真可挹，川驶不留行。","机杼班扬旧，笙竽陶谢并。","风骚齐穆若，郊岛埒低平。","百末芳蜂采，千岐理刃迎。","斧斤皆阁束，凿枘自天成。","大论尤宏博，短章工冽清。","精微演孔佛，刚毅奖周京。","粝食何曾餍，高标不朽名。","斐然愚小子，钦咏有余声。"],"title":"题张公文潜诗卷一首"}
