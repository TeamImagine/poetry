{"author":"陆游","id":40760,"strains":["仄○平平仄平仄，仄仄平○仄平仄。","仄平平仄平平仄，仄平平仄平平仄。","平平仄仄仄仄平，仄仄○平仄○仄。","平平仄仄平仄平，平仄平平平仄仄。","平平平仄仄○平，平仄平○仄平仄。","仄平仄仄○仄平，平仄平仄平仄仄。"],"paragraphs":["野叟身常杂佣保，茀圃荒庭自锄扫。","小儿耕养堇堇足，大儿游宦垂垂老。","朝餐未破百瓮齑，晚饷犹存两囷枣。","舂粳但备翁作糜，储帛才堪孙裂褓。","贤愚元自一王尊，痴钝宁论万冯道。","可怜对客犹自矜，谈道能令君绝倒。"],"title":"自嘲"}
