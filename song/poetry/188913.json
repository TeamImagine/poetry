{"author":"寇准","id":188913,"strains":["平平平仄仄平平，平仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["微凉天气似秋期，风触疏帘影自移。","远梦有时寻水寺，孤吟终日对莎池。","笋梢成翠堆轻箨，梅实翻黄压嫩枝。","兀兀腾腾聊自遣，此怀深谢野僧知。"],"title":"夏日晚凉"}
