{"author":"袁燮","id":77198,"strains":["仄平仄平仄，平仄仄平平。","仄仄仄仄仄，平○平仄仄。","仄平仄仄仄，平仄平○仄。","平仄仄仄仄，平仄仄平平。","仄仄仄平平，仄仄平仄平。","平平平仄仄，仄平平仄○。","仄仄○仄仄，平平仄○平。","平平平仄仄，平仄○平平。"],"paragraphs":["我生亦何幸，佳友在邻墙。","道义共讲贯，心亲形迹忘。","迩来忽问阔，千里遥相望。","为别似未久，炎赫变飞霜。","岁月易因循，志士宜自强。","良心虞放逸，古人严范防。","及此闲暇日，书林撷其芳。","他年恢远业，云路观腾骧。"],"title":"赠蒋德言昆仲三首  其三"}
