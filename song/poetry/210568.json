{"author":"杨亿","id":210568,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","平仄平平仄仄仄，仄平平仄仄平平。"],"paragraphs":["松陵遗集占风骚，故国田园没海涛。","三世青毡传旧物，十年黄绶叹徒劳。","谢塘春草侵魂梦，潘县秋霜入鬓毛。","鄱水黄金漫如粟，想君终不染脂膏。"],"title":"鄱阳皮录事"}
