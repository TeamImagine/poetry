{"author":"陈著","id":139595,"strains":["仄仄平平○，仄仄仄仄平。","平平平仄仄，仄仄平平平。","仄平仄○平，平仄平平平。","平平平平仄，仄仄仄仄平。","平平○平仄，仄仄○平平。","平平仄仄仄，平仄平仄平。","仄仄仄平平，仄仄平仄平。","仄平平○平，仄平仄○平。"],"paragraphs":["绿发方山冠，白玉气色温。","高谈霏木屑，不问能知文。","去秋夺标归，今步南宫云。","儒科青毡耳，指取气欲吞。","春风看花马，已系长安门。","知君必得意，何以持赠君。","事业浩无穷，学问为本根。","我怀宣献公，况君乃其孙。"],"title":"送楼佺提举赴省"}
