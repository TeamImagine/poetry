{"author":"李峤","id":23739,"strains":["仄平平仄仄，平仄仄○平。","仄仄平平仄，平平仄仄平。","仄平平仄仄，仄仄○平平。","仄仄平平仄，平平仄仄平。","仄平平仄仄，仄仄仄平○。","仄仄平平仄，○平○仄平。","仄○○仄仄，平仄○平平。"],"paragraphs":["桂亭依绝𪩘，兰榭俯回溪。","绮栋鱼鳞出，雕甍凤羽栖。","引泉聊涨沼，凿磴且通蹊。","席上山花落，帘前野树低。","弋林开曙景，钓渚发晴霓。","狎水惊梁雁，临风听楚鸡。","复看题柳叶，弥喜荫桐圭。"],"title":"王屋山第之侧杂构小亭暇日与群公同游"}
