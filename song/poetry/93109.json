{"author":"刘宰","id":93109,"strains":["平仄仄平平仄仄仄○平，平仄○仄平仄○。","平仄仄仄仄平平，平仄平仄平○平。","仄仄仄仄平仄平平仄仄，仄仄平平平仄仄。","平平仄仄仄平平，仄仄○○仄平仄。","平平仄仄仄平平，仄仄平平仄仄平。","仄○○仄平平仄，平仄平○平仄仄。"],"paragraphs":["君不见流金铄石气如焚，巫祝并祷天不闻。","霶霈一雨洗乾坤，肤寸而合山中云。","又不见疾雷破山风助势，八表同昏天地闭。","峰头一抹敛归云，赫日当空鬼神避。","祇今岁杪雪霜余，得向岩前自卷舒。","等闲且伴幽人宿，明日春回须雨足。"],"title":"代同游者赋宿云轩呈李果州"}
