{"author":"陆游","id":33551,"strains":["仄平仄仄平平平，仄仄仄平平仄平。","仄平平仄平仄仄，仄○仄平仄仄平。","○平○仄仄仄仄，平○仄仄平○平。","仄○仄平仄仄仄，仄平仄仄仄仄平。","仄平平平仄仄仄，仄平仄仄○平平。","仄平仄仄仄仄仄，仄仄仄仄仄平平。","平○○仄仄平仄，仄仄仄仄平平平。","平平仄仄仄仄○，仄仄仄仄平平平。","仄平仄仄仄仄仄，平仄仄仄平平平。","平平仄仄平仄仄，仄仄仄仄平平平。"],"paragraphs":["我呼小艇浮南津，落日乱山衘半轮。","背船双鹭低掠水，下滩峭风冷逼人。","中流回望始太息，烟中白塔高嶙峋。","适从彼来忽在此，老夫拄杕捷有神。","尉曹堆盘笠泽脍，秀才泻榼中山春。","岂惟外物不挂眼，醉后兀尔忘吾身。","朝冠行即挂神武，买犊遂欲耕峨岷。","金丹自喜日日长，白发未许年年新。","拥桥炬火远已闹，归舍睡息清而匀。","明朝笑谓同载客，有脚莫踏东华尘。"],"title":"自山中泛舟归郡城"}
