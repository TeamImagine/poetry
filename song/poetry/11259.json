{"author":"朱翌","id":11259,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["径荒随处长蓬蒿，忽告通幽且尽薅。","已问花翁移郁李，竟从金母折蟠桃。","住庵事简吾何力，种树功高子有劳。","吏用公材当小试，把锄来趁雨如膏。"],"title":"晨光亭夹径草深庵僧澄锄去之将种桃李"}
