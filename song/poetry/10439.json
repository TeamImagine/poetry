{"author":"朱松","id":10439,"strains":["平平仄仄○平平，平仄平仄○仄平。","仄○仄平仄仄仄，仄平仄仄平仄平。","平平○仄仄平仄，仄仄平仄平平平。","平平仄仄仄仄仄，平仄仄仄平○平。","平平平仄仄平仄，仄仄平仄仄○平。","平平仄仄仄仄仄，仄仄平仄平平平。","仄平仄仄仄平仄，平仄仄仄平平平。","平平平仄仄平仄，仄仄仄仄平○○。","平平平仄仄平仄，仄○仄仄仄仄平。","仄平平仄仄仄仄，仄仄仄仄平平○。","平平仄仄平仄仄，仄仄仄仄○平平。","仄仄○平仄平仄，仄仄○仄○？平。","仄平仄仄仄平仄，仄仄平仄平平平。"],"paragraphs":["闲官屋舍如幽栖，寒苦余业偿盐虀。","忽闻鹊声作破竹，尺书入手谁所赍。","交游胜绝似公少，矫矫鸾孔依蒿藜。","青冥侧足在咫尺，谁使狡狯捐其梯。","秋风溪上共樽酒，摆落羁束忘畛畦。","红裳起舞意未足，缺月衔岭星河低。","只今跌宕走尘土，清梦往复无山谿。","新诗惊怪烂盈幅，笔力拗怒蟠虹霓。","遥知槃礴小窗底，得丧已著一理齐。","此生同困造物戏，未觉与世谁云泥。","虽无绝唱追白雪，赖有妙契如灵犀。","一笑从公岂无日，挽袖相属空玻璃。","不须俗物败真赏，但觅佳处同攀跻。"],"title":"奉酬令德寄示长句"}
