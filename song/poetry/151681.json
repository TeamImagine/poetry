{"author":"何梦桂","id":151681,"strains":["仄仄平平仄平平，仄平平仄仄平平。","仄平仄仄平平仄，仄仄平平平仄平。","仄仄平平平平仄，仄平仄仄仄平平。","平平仄仄平平仄，仄仄平平仄仄平。"],"paragraphs":["四十生儿得宁馨，试教啼看是真英。","五文凤自云间落，一角麟从天上生。","积善家应长孙子，读书种定作公卿。","他年大耋还推子，谩道同年我是兄。"],"title":"贺徐提管可大得子"}
