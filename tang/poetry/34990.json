{"author":"沈佺期","id":34990,"strains":["仄仄平平平，○仄平○平。","平○仄仄仄，仄仄平平平。","仄平平仄仄，仄仄平仄平。","仄平平○仄，仄平仄○○。","仄平仄平仄，平平仄仄平。","仄仄仄平仄，平平平仄平。","○○平平仄，○○仄平平。","○平仄○仄，平仄平○○。"],"paragraphs":["白水东悠悠，中有西行舟。","舟行有返櫂，水去无还流。","奈何生别者，戚戚怀远游。","远游谁当惜，所悲会难收。","自君阒芳躧，青阳四五遒。","皓月掩兰室，光风虚蕙楼。","相思无明晦，长叹累冬秋。","离居久迟暮，高驾何淹留。"],"title":"拟古别离"}
