{"author":"邹浩","id":222437,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平平仄平。"],"paragraphs":["几日长亭复短亭，霜梅夹路喜相迎。","风光总属君家管，霁色偏随马足生。","老酒盈杯谁款曲，少陵佳句谩分明。","回头安福前山晓，八桂苍苍无限情。"],"title":"寄巡铺温{是为}侍禁乃杲之弟也"}
