{"author":"陆游","id":33036,"strains":["仄仄仄，仄仄平，平○平仄平平平。","平平仄平仄仄平，平平仄仄平仄平。","平平平仄仄仄平，仄平平仄○平平。","○平仄仄仄仄平，仄平仄仄○仄平。","平平仄仄仄仄平，平○仄仄仄仄○。","仄平仄仄仄仄平，平平仄仄仄仄平。","仄○平仄平仄平，仄平平仄仄仄平。","平平仄平○○平，仄平平平仄仄平。","仄平仄仄平仄平，○仄仄平平仄平。"],"paragraphs":["倚锦瑟，击玉壶，吴中狂士游成都。","成都海棠十万株，繁华盛丽天下无。","青丝金络白雪驹，日斜驰遣迎名姝。","燕脂褪尽见玉肤，绿鬟半脱娇不梳。","吴绫便面对客书，斜行小草密复疏。","墨君秀润瘦不枯，风枝雨叶笔笔殊。","月浸罗袜清夜徂，满身花影醉索扶。","东来此欢堕空虚，坐悲新霜点鬓须。","易求合浦千斛珠，难觅锦江双鲤鱼。"],"title":"成都行"}
