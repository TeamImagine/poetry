{"author":"刘禹锡","id":10865,"strains":["仄平平平仄仄平，平平仄仄平○平。","仄仄仄平仄仄仄，○仄仄仄平仄平。","仄平○仄平仄平，平平仄平平仄平。","仄平平○仄仄仄，○仄平仄平平平。"],"paragraphs":["汝南晨鸡喔喔鸣，城头鼓角音和平。","路傍老人忆旧事，相与感激皆涕零。","老人收泣前致辞，官军入城人不知。","忽惊元和十二载，重见天宝承平时。"],"title":"平蔡州三首 二"}
