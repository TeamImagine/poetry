{"author":"李复","id":212815,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["绥城古语刻兜鞬，何事求犀近水燃。","乡里后生轻宿学，朝廷新诏急遗贤。","风回夜月开重晕，骊睡神珠出九渊。","今日秋皋闻鹤唳，茂先方议𣃁龙泉。"],"title":"答范轲"}
