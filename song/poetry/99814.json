{"author":"洪咨夔","id":99814,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["点雪非耶果是耶，紫千红万未曾芽。","苍苔有晕龙钟树，幽谷无人自在花。","地暖孤鸿来索伴，天空双鹭下通家。","诗翁快整春风脚，山路霜泥踏马牙。"],"title":"次韵可庵梅"}
