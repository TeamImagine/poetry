{"author":"李流谦","id":30884,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平平仄平。"],"paragraphs":["休沐来寻九里松，故因晴日觉春容。","寒余浅水红衣尽，淡抹轻烟紫翠重。","倦向山僧谈白叶，归从逋客醉黄封。","尘埃眯目成深省，何处招提鸣晓钟。"],"title":"十月十五日同黄大博出城"}
