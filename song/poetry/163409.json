{"author":"汪元量","id":163409,"strains":["平仄仄仄仄，平平平仄平。","仄仄仄○平，平平仄○平。","仄仄平平平，仄仄平平○。","仄仄平平仄，平仄仄仄平。","仄平仄平○，仄仄平仄平。","平平仄平仄，仄仄仄仄平。","○平仄仄○，仄仄○平平。","仄仄仄仄仄，仄仄仄仄○。","仄仄○○仄，仄仄○仄○。","平仄平仄仄，仄仄平平平。"],"paragraphs":["黄鹤一远举，千年方始归。","众鸟念其群，哀鸣亦相依。","彼美双鸳鸯，一旦生乖离。","幸有盈尊酒，聊以与子违。","请歌远游吟，慷慨声以悲。","清商咽丝竹，激烈怆复凄。","行人不可留，万里将何之。","念子日已远，会念未有期。","俛首长叹息，泪下沾我衣。","安得生羽翰，与子成双飞。"],"title":"居拟苏武  其二"}
