{"author":"苏轼","id":194653,"strains":["平平平仄平平仄，○仄平平仄平仄。","平平平仄○○平，仄仄平平仄平仄。","平平平仄仄仄平，仄仄○平○仄平。","仄平平仄平仄仄，仄仄平○平仄平。","仄平仄仄仄平仄，○仄平平平仄仄。","仄平仄仄平平平，仄仄仄平平仄仄。","仄平○仄平平平，仄平平仄平○平。","平平仄仄仄平○，平仄平○仄仄平。"],"paragraphs":["苏陈甥舅真冰玉，正始风流起颓俗。","夫人高节称其家，凛凛寒松映修竹。","鸡鸣为善日日新，八十三年如一晨。","岂惟家室宜寿母，实与朝廷生异人。","忘躯殉国乃吾子，三仕何曾知愠喜。","不须拥笏强垂鱼，我视去来皆梦尔。","诵诗相挽真区区，墓碑千字多遗余。","他年太史取家传，知有班昭续汉书。"],"title":"苏子容母陈夫人挽词"}
