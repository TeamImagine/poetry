{"author":"释居简","id":91817,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["凛然晋宋美风姿，又似君家古少仪。","剧县一经名辈作，春江相与白鸥宜。","盘根小试难藏利，剖竹乔迁勿复疑。","鸡犬相闻才隔岸，日边书到欲先知。"],"title":"米知县之官建平"}
