{"author":"郑思肖","id":159707,"strains":["平仄平平仄仄平，仄仄平仄平○平。","仄仄平仄仄仄仄，平平仄仄平平平。","平仄仄○仄仄仄，仄仄○平○平平。","平平仄仄仄仄○，平仄仄平平○平。","仄仄○仄仄仄仄，仄仄仄仄平○平。","仄平仄仄仄仄○，仄仄平仄平仄平。","仄平仄仄平○仄，仄平平平平仄平。","平仄平平仄仄平，仄仄平仄仄仄平。","仄仄仄平仄仄仄，仄○仄仄平仄平。","仄仄仄仄仄仄仄，仄仄仄仄平仄平。","仄仄仄仄仄平仄，仄仄仄仄仄平平。","仄仄仄仄仄仄仄，仄仄平平○平平。","平平仄仄仄仄仄，平仄仄○平平平。","仄仄仄仄仄仄仄，仄仄仄仄仄○平。"],"paragraphs":["天运无情岁事新，大宝虚位孤王春。","昼出衔恤夜梦哭，皇皇五载臣无君。","南望二王未驻跸，北忆三宫犹蒙尘。","祅祲蚀日地轴折，冤气上腾霾苍旻。","百姓茹苦痛彻髓，大事未定焦如焚。","我宁久处遁闷中，遽忍终死为逆民。","大哉父母之遗体，与生俱生仁义身。","天炼精金铸我心，上籀忠孝两字文。","痛忆我君我父母，眼中不识天下人。","不变不变不不变，万挫以死无二心。","醉喝海岳尚翻动，不信不灭犬羊群。","或谓逝水不可复，叱我痴忠空愁颦。","焉知汉绝十八载，光武乃兴舂陵兵。","即此一语断世事，仰面再拜泪如倾。"],"title":"德祐六年岁旦歌"}
