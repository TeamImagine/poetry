{"author":"释行海","id":145906,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["客中情况果何如，消息传来恐是虚。","今岁又居何处寺，多时不得故人书。","自怜南北身无定，相隔江山梦亦疏。","若有便风须寄信，白云深处是吾庐。"],"title":"寄新冶城"}
