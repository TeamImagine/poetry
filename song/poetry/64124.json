{"author":"程洵","id":64124,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["波光草色照人明，别意幽怀酒一倾。","飘泊君方惊旅梦，淹留我遂识人情。","穿沙碧干娟娟浄，带雨幽葩艳艳荣。","何日相从溪上路，临流倚策话平生。"],"title":"次董叔重赠别"}
