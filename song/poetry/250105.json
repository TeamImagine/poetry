{"author":"郭印","id":250105,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["西风猎猎动天关，底事萦心拨弃难。","夜枕蛩声连晓急，暮楼鸿影落江寒。","遣怀樽酒浑消得，遮眼文书亦倦看。","物理盈虚元已定，伤时何苦泪阑干。"],"title":"秋怀二首  其一"}
