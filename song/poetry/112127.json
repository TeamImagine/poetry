{"author":"田锡","id":112127,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。"],"paragraphs":["皇朝令节号乾明，万国嘻嘻若大庭。","多士进诗随禹贡，千官献酒祝尧龄。","天香晓降闻仙乐，南海秋来见寿星。","黎庶更思瞻盛礼，待封日观禅云亭。"],"title":"乾明节祝圣寿  其四"}
