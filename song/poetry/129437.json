{"author":"李曾伯","id":129437,"strains":["仄仄平平仄仄平，平平仄仄仄平平。","仄平平仄平平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["中外周旋阅几年，清忠一节可笺天。","历阶而上公卿易，拂袖以归韦布然。","霅上人稠难买屋，江头路稳好行船。","梦回落月应相忆，犹有征人在汉边。"],"title":"送周昞仲大卿归江西"}
