{"author":"刘挚","id":187238,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["主人潇洒武陵仙，别业河东大道边。","心画美田皆枕水，手栽佳木已参天。","园林有地时难者，钟鼎铭功事莽然。","倦客过门空大嚼，卜邻安得买清泉。"],"title":"赤岸过柳明之别业"}
