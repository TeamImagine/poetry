{"author":"刘克庄","id":114731,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["麾下偏裨尽拜侯，执俘已漆月氐头。","饮江马去黄旗捷，巢幕乌来黑眚收。","上不解衣常北顾，公宜归衮勿东留。","几时四野狼烟息，烂醉花间秉烛游。"],"title":"居厚弟和七十四吟再赋  其四"}
