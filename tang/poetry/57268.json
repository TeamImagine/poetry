{"author":"岑参","id":57268,"strains":["平平仄仄仄平平，平平仄仄仄平平。","平平仄仄仄仄平，平平仄仄○？平。","？平仄仄平平仄，平平平平仄仄仄。","平平仄○平仄平，仄平仄平○仄平。","平平平平仄平仄，仄平平仄○○仄。","仄平仄仄平仄平，仄仄○平平仄仄。"],"paragraphs":["弯弯月出挂城头，城头月出照梁州。","凉州七里十万家，胡人半解弹琵琶。","琵琶一曲肠堪断，风萧萧兮夜漫漫。","河西幕中多故人，故人别来三五春。","花门楼前见秋草，岂能贫贱相看老。","一生大笑能几回，斗酒相逢须醉倒。"],"title":"凉州馆中与诸判官夜集"}
