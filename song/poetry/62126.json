{"author":"虞俦","id":62126,"strains":["仄平仄仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["雨占甲子向来频，谁道开晴必换旬。","云过阳台空有梦，雪消姑射漫凝神。","林间却喜鸠呼妇，檐外何妨鹊噪人。","可怕西郊泥一尺，径须跃马去寻春。"],"title":"喜晴  其三"}
