{"author":"岑参","id":57487,"strains":["仄平仄平仄，仄仄平平平。","平仄平仄仄，仄平平仄平。","○平仄仄仄，仄仄平平平。","○仄平仄仄，仄平平仄平。","○○仄平仄，平仄平平平。","平仄平○仄，平平仄○平。"],"paragraphs":["薛侯故乡处，五老峰西头。","归路秦树灭，到乡河水流。","看君马首去，满耳蝉声愁。","献赋今未售，读书凡几秋。","应过伯夷庙，为上关城楼。","楼上能相忆，西南指雍州。"],"title":"送薛弁归河东"}
