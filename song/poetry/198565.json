{"author":"苏辙","id":198565,"strains":["仄仄仄仄○，仄仄平仄○。","仄仄○仄仄，平平仄平平。","仄○仄○仄，仄○平仄平。","平平仄仄平，平仄仄平平。","仄平○仄平，仄仄仄平平。","仄仄○仄仄，仄仄平平平。","仄平○平仄，仄仄平平平。","平平仄平仄，仄仄仄平平。","平平仄仄平，仄仄仄仄平。","仄仄平○平，仄仄平仄平。","平仄平仄平，仄○平平平。","平平○仄仄，平仄仄平平。"],"paragraphs":["我老不自量，筑室盈百间。","旧屋收半料，新材伐他山。","盎中粟将尽，橐中金亦殚。","凉风八月高，扶架起南边。","首成遗老斋，愿与客周旋。","古桧长百尺，翠竹森千竿。","隔城过清颍，有井皆甘泉。","平生隠居念，眷眷在山川。","谁言白发年，有作竟不然。","我本师瞿昙，所遇无不安。","诸子知我怀，勉更求榱椽。","堂成铺莞簟，无梦但安眠。"],"title":"初筑南斋"}
