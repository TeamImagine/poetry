{"author":"陆游","id":41980,"strains":["平仄平平仄仄平，仄平平仄仄平平。","仄平仄仄仄平仄，仄仄仄平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["强健如翁举世稀，夜深容我叩门扉。","大儿叱犊戴星出，稚子捕鱼乘月归。","骨肉团栾无远别，比邻假贷不相违。","人间可羡惟农亩，又见秋灯照捣衣。"],"title":"访村老"}
