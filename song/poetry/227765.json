{"author":"释德洪","id":227765,"strains":["仄平仄平仄平仄，仄仄仄平○仄仄。","平仄平平仄仄○，仄平仄仄○平仄。","平○仄仄平平○，仄平仄仄○平平。","仄平平仄仄平仄，仄仄仄仄平仄平。","仄仄平平平仄仄，仄仄平平○仄仄。","平平仄○平仄平，仄平仄仄平○仄。","平平平仄平○仄，仄平平○平○仄。","○仄平○仄仄○，仄仄仄仄平仄平。"],"paragraphs":["陕西道人最声价，自与老南相逼亚。","常恐清尘补缀难，那知乃有如君者。","争传绝似余杭标，十年梦想空飘飖。","迩来衡岳祝融下，一见便令人意消。","道骨清闲神秀彻，湛湛光风磨霁月。","高谈未了山日斜，篆烟已灭灰如雪。","平生安得情相似，可怜投分今如此。","且作山中盛事传，我忘朴陋君忘年。"],"title":"赠石头志庵主"}
