{"author":"赵公豫","id":64248,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["坞号桃花著历阳，张公曾作读书堂。","琅琅文采光前代，奕奕儒风显盛唐。","履境怀人诚韵事，居今稽古属贤良。","河流不减当年绿，酌水犹余翰墨香。"],"title":"桃花坞怀古"}
