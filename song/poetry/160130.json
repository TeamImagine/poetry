{"author":"林景熙","id":160130,"strains":["仄平○平平，○平仄平仄。","平平仄仄平，仄仄平仄仄。","仄仄仄平仄，平仄仄平仄。","平仄平平平，仄仄仄仄仄。","平平平仄平，仄平仄平仄。","仄仄平平平，仄仄平仄仄。","平平仄仄仄，仄仄仄仄仄。","仄平仄仄平，平平仄平仄。","平平平仄平，仄仄平仄仄。","平仄仄仄平，平平仄平仄。","仄仄○平平，仄平仄仄仄。","仄仄仄平平，平平仄平仄。","仄平仄平平，平○仄仄仄。"],"paragraphs":["朔风号枯林，吹寒入肌髓。","江湖客影孤，况复怀万里。","白战不持铁，何以破愁垒。","惟有无功乡，岁暮足可恃。","良朋邀我游，瓦盘列山卉。","轧轧鸣珠泉，滟滟浮翠蚁。","初疑变气候，渐觉忘我尔。","一觞复一觞，颓然两衰齿。","桓桓诸少年，互爵方未已。","虽醉不敢哗，谐谈亦书史。","所以柴桑翁，浊醪有妙理。","我渴梦西泠，攀条嚼冰蕊。","醒来步虚廊，天空月在水。"],"title":"王德辅邀饮新醅予与陈用宾老辄先醉座上分韵得水字"}
