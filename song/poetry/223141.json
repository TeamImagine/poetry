{"author":"李新","id":223141,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["漆园梦过感天涯，坐客元非借齿牙。","小杜阿房终是好，沈郎雌霓不容差。","岂羞东郭先生履，行谢关西孔子家。","五斗折腰闻道晚，未穷摛藻胜春花。"],"title":"谢杨秀才惠文编"}
