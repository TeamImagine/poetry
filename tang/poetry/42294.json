{"author":"吴筠","id":42294,"strains":["仄平仄平○，平仄平仄仄。","仄仄仄平平，平平仄平仄。","仄平仄平平，仄仄平仄仄。","仄仄仄仄○，平平平平仄。","平平仄平平，平仄平仄仄。","平仄○○平，平平仄平仄。","仄平平平○，平仄仄仄仄。","平仄仄平平，○○仄平仄。"],"paragraphs":["百川灌彭蠡，秋水方浩浩。","九派混东流，朝宗合天沼。","写心陟云峰，纵目还缥缈。","宛转众浦分，差池群山绕。","江妃弄明霞，仿佛呈窈窕。","而我临长风，飘然欲腾矫。","昔怀沧洲兴，斯志果已绍。","焉得忘机人，相从洽鱼鸟。"],"title":"登庐山东峰观九江合彭蠡湖"}
