{"author":"刘敞","id":174406,"strains":["仄仄平平平，仄平平平平。","仄平仄仄仄，仄平仄仄平。","平○平平仄，仄仄平○平。","仄平平平仄，仄平平仄平。","仄仄仄平平，平平平仄平。","○平平仄○，平仄仄仄平。","○仄仄平平，仄○仄仄平。","仄平仄仄仄，仄仄平平平。","仄平仄平仄，仄仄平仄平。","仄仄仄仄仄，○仄○仄仄。","仄仄平平平，平平仄仄平。","仄○平仄仄，仄仄○仄平。","○仄仄仄平，仄平仄○平。","平○平平仄，平仄平仄平。","平仄平仄平，仄仄仄仄平。","平○平平平，仄仄平仄平。","○平仄仄仄，仄仄仄仄平。"],"paragraphs":["自我游毗陵，五年今于兹。","未尝不闵雨，未尝不苦饥。","成汤周宣世，岂复能过斯。","上无桑林祷，下无云汉诗。","赤子饿沟渠，良田生蒺藜。","听于闾里间，愁毒不可为。","思得一贤人，救其渇与饥。","上天似悔祸，子乃今来尸。","爱民在恭俭，自可为吏师。","但恐百里小，膏泽难尽施。","子本湘乡君，湘人望子来。","下难兄弟别，上顾坟墓违。","将母以谂君，上书再三辞。","朝廷欣然许，多士咸谓宜。","为政推此心，可令孝者慈。","吾闻屠牛刀，不贵于割鸡。","思君苦道远，莞尔寄此词。"],"title":"因甫移宰晋陵"}
