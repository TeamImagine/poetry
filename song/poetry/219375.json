{"author":"晁说之","id":219375,"strains":["平仄平平○平仄，仄平仄仄平平仄。","仄仄仄平平平仄，平仄平平○○仄。","仄仄平平仄仄平，平平仄仄仄平仄。","仄平○平仄○仄，平平○平仄○仄。","平仄平平仄仄○，仄仄仄○仄仄仄。","仄仄平平仄？仄，仄平平平仄平仄。","平仄仄平平仄平，仄仄仄平平仄仄。","平平平仄平仄平，平平仄平平仄仄。","仄平仄仄平仄仄，○仄仄平平○仄。","平平○仄仄仄仄，平平平平仄平仄。","平仄仄仄仄仄平，仄仄平平○平仄。","仄平仄仄平平仄，平平平仄平仄仄。","仄平仄仄仄仄仄，平仄平平仄○仄。","平平仄仄仄平平，平平仄平仄仄仄。","平仄平平平仄平，仄仄仄仄平仄仄。","仄平仄仄仄仄仄，仄平仄仄平平仄。","仄仄平仄仄仄仄，仄仄平平仄平仄。","仄平仄仄仄仄仄，仄平仄仄平平仄。","平仄仄平仄仄仄，平平仄仄仄平仄。","仄平平仄仄仄平，○仄平平平仄仄。"],"paragraphs":["双庙之前扁舟舣，太原失守胡尘起。","铁马渡河京城闭，堤上奔亡如磨螘。","不是清河早腹兵，千舻万舳去何已。","百家相逢不相识，同声叹言有如此。","阉贯枭颅一日间，地下未应有馁鬼。","董卓灯脐照傕泛，禄山肠流盛安使。","京不及刑家自全，黼弗显诛恩尚委。","杨炎终报元载雠，微之实同宗闵耻。","政刑既弃胡虏盛，中国不尊招讪毁。","尊名重器假狗彘，公卿何人是知理。","嗟予老病岂乐生，实抱忠谋难须死。","亦尝奏对明光殿，寒饥徒步荆棘里。","面风背日若有待，前有戎车后妻子。","戎车不断顿都城，元戎一言左右以。","遥有人家投宿无，骨肉夜饭无钝齿。","不嗟五日不颒面，但怜一夜灯花喜。","庶几明发脱盗手，复见皇威振遐迩。","庙堂再见谢太傅，奕棋未罢风尘弭。","前夜客投佛寺晚，全家冻泣木鱼底。","我今朝夕幸已多，闻见纷纷聊实纪。"],"title":"实纪二十韵"}
