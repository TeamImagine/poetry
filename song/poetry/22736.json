{"author":"王十朋","id":22736,"strains":["仄平仄仄仄，平平仄平平。","仄仄平仄○，仄平仄平平。","平仄仄仄仄，○仄平平平。","仄平仄平仄，仄仄平仄平。","平仄○仄平，平平仄平平。","平平仄仄仄，仄仄仄仄平。","仄仄仄平平，平仄仄仄平。","仄平仄仄仄，平仄平仄平。"],"paragraphs":["宦游寓幕府，幽怀属山林。","兀坐窗几间，默求圣贤心。","沉潜偶会意，叹息常弥襟。","世涂岂能骛，古道聊自斟。","{鬼申}穴思欲探，丹书未容寻。","青铜每自照，白发已见侵。","事业浩无穷，筋力愧不任。","丈夫固有志，宁在官与金。"],"title":"夜读书于民事堂意有所感和韩公县斋读书韵"}
