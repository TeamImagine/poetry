{"author":"马云","id":184244,"strains":["平平平仄仄，平平仄平仄。","平平平仄仄，平仄仄平仄。","平平○仄仄，平仄平平仄。","仄仄平平平，仄平仄仄仄。","仄平仄平平，仄仄平仄仄。","仄平仄平平，仄仄平平仄。"],"paragraphs":["森森芳桂树，团团削青玉。","春花飞涧户，秋实坠岩曲。","霜条封翠紫，风叶摇香绿。","下有幽栖人，结芳避世俗。","学仙读丹经，好道探药箓。","植根满群峰，不使樵夫触。"],"title":"踞湖山六题 芳桂坞"}
