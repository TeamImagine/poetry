{"author":"沈亚之","id":19282,"strains":["仄仄平平仄，平平仄仄平。","仄平平仄仄，仄仄○平平。","○仄○○仄，平平仄仄平。","仄平平仄仄，平仄仄平平。","仄仄平○仄，平平仄仄平。","仄平○仄仄，平仄仄平○。","平仄平平○，平平仄仄平。","仄平平仄仄，○仄仄平平。"],"paragraphs":["肃肃层城里，巍巍祖庙清。","圣恩覃布濩，异域献精诚。","冠盖分行列，戎夷辨姓名。","礼终齐百拜，心洁表忠贞。","瑞气千重色，箫韶九奏声。","杖移迎日转，旌动逐风轻。","休运威仪正，年推俎豆盈。","不才惭圣泽，空此望华缨。"],"title":"西蕃请谒庙"}
