{"author":"陈起","id":116404,"strains":["平平仄平平，仄仄仄仄平。","平平仄仄平，仄仄仄平平。","平平仄平仄，仄○仄仄平。","平平仄仄平，仄○平平平。","仄仄仄仄平，平仄仄平平。","仄○平仄平，平仄仄仄平。","仄平○平平，仄仄○仄平。","○平仄仄仄，仄仄平平平。","仄平平仄仄，仄平仄仄平。","仄仄仄平平，平仄平仄平。","平仄仄仄平，平平平平平。","仄○仄仄平，平仄仄仄平。","○平仄仄平，仄平平平平。","仄仄仄平仄，○平仄仄平。"],"paragraphs":["嵯峨补陀山，下视海水流。","风波定以梢，稳稳济川舟。","皇穹祐炎祚，黍稌庆有秋。","繄谁致此祥，上相今伊周。","赫赫命世贤，师道辅前旒。","暨汤同格天，康济仰庙谋。","向来三边尘，化作和气游。","横戈枕月戍，击壤歌西畴。","小春明日是，泰阶射斗牛。","见说老人星，交曜光九州。","宣劝下紫宸，雕盘罗珍羞。","北禁诏墨香，昌炽颂鲁侯。","鲰生戴厚恩，一诗何能酬。","拟办八千首，从今岁岁投。"],"title":"寿大丞相安晚先生"}
