{"author":"释道潜","id":202994,"strains":["平平○平平，仄仄仄○平。","平平仄仄仄，仄仄平平平。","平平仄仄仄，仄仄平平平。","仄○平仄仄，仄仄仄仄平。","仄仄仄平仄，平平仄平平。","○平平仄仄，仄仄平平平。","仄平仄平平，平仄○○平。","平平仄平仄，仄仄平平平。","平平仄平仄，平仄○仄平。","仄平仄平平，仄仄○○平。","平平仄仄仄，仄仄平平平。","平平仄平平，仄仄○○平。","平平仄平仄，仄○仄平平。","平平仄仄仄，平○平○平。","平平仄仄平，平仄平仄平。","平平仄仄仄，仄仄平仄平。","？平仄平仄，仄仄仄仄平。","○平仄平仄，仄仄平仄平。","仄平平仄平，仄仄平平平。","仄平平仄平，仄仄平仄平。"],"paragraphs":["高楼冠浮云，下瞰百顷湖。","清漪照两岸，秀色含菰蒲。","骚人富笔力，领略惊须臾。","短长随万象，肯议鹤与凫。","二客各英妙，温温古为徒。","从公文字饮，所乐非歌呼。","酒酣挹诸山，高下如迎趋。","篮舆复迤逦，远访飞来孤。","炎蒸近亭午，天地如大炉。","石泉饮吾庐，快意犹过屠。","松门彻九里，始见灵山隅。","佳名自开皇，籍甚闻中区。","幽芳不时艳，地胜乃滋濡。","招提数四海，雄观宜且无。","归途憩寿星，寒碧森万株。","萧骚聒众响，孰辨笙与竽。","抬眸瞩新榜，蔚蔚气自殊。","将军恋清绝，劝客颓玉壶。","道人烹露芽，满盏浮云腴。","傥无方外姿，未可同此娱。"],"title":"次韵景文会朱充仁大夫魏敏中朝奉于望湖楼长句"}
