{"author":"韩维","id":157487,"strains":["仄平仄平仄，仄仄仄平○。","仄平平平仄，仄仄仄仄仄。","仄平平平平，仄○平○仄。","仄仄平○平，仄仄仄仄仄。","仄仄平仄平，○仄仄仄仄。","平平仄○仄，平仄仄平仄。","仄平仄平平，仄仄仄平仄。","平平仄仄平，平仄平仄仄。","○○仄平仄，仄○平平仄。","仄平平仄平，仄仄仄平仄。","仄平平平仄，平仄仄仄仄。","○平仄○平，仄仄仄平仄。","仄仄平仄仄，仄仄仄○仄。","仄平平仄平，仄仄平仄仄。","仄平平仄仄，仄仄仄平仄。"],"paragraphs":["鄙生秉愚尚，与世实龃龉。","寄身轩裳内，懒惰众不数。","朅来西都游，获并丞相府。","命驾多从君，载酒即得侣。","洛水南北涯，胜事著自古。","名园蔼相望，香刹屹时睹。","最怜薛家溪，架阁在西浒。","浑流激石来，知自嵩少雨。","如从柁楼下，夜听潮生浦。","采珠樱在盘，剥玉笋登俎。","杂花虽云晚，红白尚可取。","兴来倒冠巾，万事一尘土。","想在京辇日，耳目塞如堵。","出憎车马喧，坐厌名利语。","幸兹清景对，醉死亦吾所。"],"title":"同晏著作饮薛园坐中赋"}
