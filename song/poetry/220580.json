{"author":"邹浩","id":220580,"strains":["平平仄平仄平仄，仄仄○○平仄仄。","仄平仄仄仄平平，仄仄○平平仄仄。","平平仄仄平平平，平仄平平○仄平。","平平平○仄仄平，仄仄平仄平平平。","○○平仄平平仄，平仄平平平仄仄。","平平平仄仄平○，平仄平平平仄仄。"],"paragraphs":["天边故人赠明月，恍惚如临沧海阔。","几年麈尾阻清谈，一日中肠寛百结。","锺君骨朽谁能琴，流水高山犹到今。","平生宫徴愧伯牙，邂逅夫子还知心。","相期端欲追前古，诸事斯言逃责数。","青云穷达岂须论，廊庙由来齐子午。"],"title":"次韵罗正之提刑见寄"}
