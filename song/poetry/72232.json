{"author":"曾丰","id":72232,"strains":["平平平仄○平平，仄仄平平仄平平。","仄仄○平仄仄仄，平平仄仄○平平。","仄平平仄仄平○，○平平仄平平○。","仄平仄仄仄仄仄，仄仄○平仄仄平。","仄平仄仄平仄仄平仄，仄平仄○○仄平平平。","仄平平仄平仄仄，仄平仄仄○平平。","仄平○仄仄仄仄，仄平仄平仄平○。","仄仄平平仄仄平平平仄，平仄仄平仄仄平平平平。","平平仄平仄仄仄，○仄平仄平○平。","仄仄仄仄○平仄，仄仄仄仄平平平。","平平平平仄仄○，平仄仄仄平平○。","仄仄平平平仄○，仄平平仄平平平。","仄仄○仄○平平，平平平仄仄○平。","仄仄仄平仄平平，○仄仄平平○平。"],"paragraphs":["秋途琴剑留东坰，午夜斋房发西棂。","协气横流太白岭，祥光上属长庚星。","诘朝廉访太丘长，三千珠履罗芝庭。","诞弥厥月众所贺，止或尼之岂忘情。","饮君以蜀州竹叶之酒，食君以郦县菊花之英。","采英探酒非俗事，敢烦素素相卿卿。","既多且旨奉以进，乃赓载歌坐而听。","酒有香于以却君之宣发，英有味于以制君之颓龄。","爬搔黑头戴大豸，磨切龆齿吞长鲸。","二十四考相唐国，一百六岁侯罗城。","貂蝉何加外望重，锺鼎不屑初心轻。","拔脚归寻耕钓盟，割棕为笠藜为羹。","一洗重盖兼珍腥，吾身吾口已中清。","露顶洒风漱泠泠，更与赤松俱长生。"],"title":"寿富阳宰"}
