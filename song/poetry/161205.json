{"author":"戴表元","id":161205,"strains":["平平平平平仄平，平平平仄仄平平。","仄平○○仄仄仄，仄仄仄○平仄○。","平仄仄○平仄仄，平平平仄仄平平。","○平平仄平平仄，仄仄平平平仄平。"],"paragraphs":["黄牛村前秋叶飞，青螺峰外海云归。","故人相思雪满鬓，客子独行风举衣。","乌鹊定占谁屋喜，鲈鱼知比去年肥。","当时歌酒江湖上，百里音书今亦稀。"],"title":"十月朔旦寄贵白兄弟"}
