{"author":"陆游","id":36765,"strains":["平平仄仄仄平平，仄仄平平仄仄平。","仄仄平平仄平仄，平平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["成州太守比何如，梦里依然把臂初。","复起卿当用卿法，长闲吾实爱吾庐。","五湖风雨孤舟夜，万里关山一纸书。","正使两翁长隔阔，子孙他日莫相疏。"],"title":"寄宇文成州"}
