{"author":"陈深","id":167385,"strains":["仄○仄平仄，仄仄平仄仄。","平平仄平仄，平仄○仄仄。","平平仄平仄，仄仄平仄仄。","平平仄平○，平仄仄平仄。","仄平平平仄，平平仄平仄。","平平平平仄，平仄仄平仄。","平平○平仄，仄仄仄仄仄。","仄平仄○平，仄仄○仄仄。","平○仄平仄，仄仄仄平仄。","平平仄仄仄，平仄仄仄仄。","仄仄平平平，平平仄平仄。","平平仄○仄，平仄仄仄仄。","○仄平仄仄，仄平平平仄。","平仄平平仄，平平平仄仄。","平平仄平仄，平○平平仄。","仄仄仄平○，仄仄○仄仄。"],"paragraphs":["夜中不成寐，卧觉风剡剡。","残寒贾余勇，飞雪犹厉惨。","黎明卷新霁，旭日光晻晱。","穷阴得阳和，春气已先感。","负暄南轩下，余生亦云忝。","高门谁能走，蓬户镇常掩。","驰车听奔凑，庆语绝媚谄。","自甘守疏慵，岂复叹坎𡒄。","濡毫寄桑翰，隠几坐文毯。","壶倾酒不竭，炉拥火始焰。","吐咏探清新，研书味真澹。","流光信难驻，华髪那可染。","拊己欣有得，感时能无憾。","贞吉宜嘉遁，心亨由习坎。","浮云易盈歇，神鉴常渊湛。","黾勉奉吾亲，力学深自贬。"],"title":"丁酉元日"}
