{"author":"杨亿","id":210765,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["锦字梭停掩夜机，白头吟苦怨新知。","谁闻陇水回肠后，更听巴猿拭袂时。","汉殿微凉金屋闭，魏宫清晚玉壶欹。","多情不待悲秋气，祗是伤春鬓已丝。"],"title":"泪二首  其一"}
