{"author":"吴则礼","id":223645,"strains":["平仄仄仄平平仄平仄平，平仄仄仄平仄平。","仄仄仄仄仄仄仄仄平仄，仄仄平平仄平仄。","仄平仄仄平仄仄，仄平仄仄○平仄。","平仄仄仄○仄平，仄仄○○平仄○。","仄平平，平平仄平仄平仄平仄，平仄平平仄○仄。","平平仄仄仄平仄，仄平平平仄平仄。","仄平仄仄平仄平，平仄平平仄平平。","○仄平平○平平，仄○仄仄○仄平。","仄平平，仄平仄仄平平仄，平仄平平仄仄仄。","平平仄仄平仄仄，仄仄平平平仄仄。","仄平平平平仄平，仄仄仄仄平平平。","平平仄仄平仄平，仄仄平平平仄平。"],"paragraphs":["君不见上公之鼎烹养牛，高足巨耳谁与俦。","又不见便便瓦釡煮黄独，媚此枵然转雷腹。","养牛大嚼良快意，老儒那有王侯鼻。","黄独饱火正可怜，自捉长镵宁用钱。","太希先，阿坰赠君北湖歙州钵，天遣吾人个中活。","撑肠等取一生足，养牛何曾异黄独。","要须以铁为脊梁，才可提渠示诸方。","应笑连床并头颅，五更戢戢听木鱼。","太希先，尔时勿作随堂解，真是穷年粥饭债。","羁臣白髪无住着，瀹腐舂陈殊未错。","客来摩挲浑不嗔，慎勿触我红麒麟。","南徐祖令侬自知，雪打西安尝豆糜。"],"title":"阿坰以歙钵供太希先偶成"}
