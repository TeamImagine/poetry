{"author":"杨公远","id":151422,"strains":["仄仄平平仄仄平，仄平平仄仄平平。","仄平仄仄仄平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["歙境争先睹使星，玉川风致是前生。","壮怀学富五千卷，明月光分十一城。","吏立寒冰惊号令，民沾和气乐耘耕。","政声久彻宸旒听，行看金瓯覆姓名。"],"title":"上疏斋卢按察"}
