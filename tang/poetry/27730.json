{"author":"皮日休","id":27730,"strains":["平平仄仄仄，仄仄平仄仄。","平平○仄平，平平○仄仄。","平仄仄仄仄，仄仄平仄仄。","平平仄平仄，仄○平平仄。","仄仄平平？，○平仄仄仄。","平仄仄平平，平仄○○仄。","仄平仄○平，仄仄仄平仄。","仄平平仄○，平平仄仄仄。","平平仄平仄，仄仄平平仄。","平平○仄平，仄仄○平仄。","平仄仄○仄，仄仄仄仄仄。","仄平平仄○，平仄仄平仄。","仄平平平仄，仄仄平平仄。","平仄仄平平，平仄仄仄仄。","仄○仄平○，仄仄仄平仄。","平平仄平仄，○仄仄平仄。","仄仄仄平平，平平仄平仄。"],"paragraphs":["南荒不择吏，致我交阯覆。","绵联三四年，流为中夏辱。","懦者鬬即退，武者兵则黩。","军庸满天下，战将多金玉。","刮则齐民癕，分为猛士禄。","雄健许昌师，忠武冠其族。","去为万骑风，住作一川肉。","昨朝残卒回，千门万户哭。","哀声动闾里，怨气成山谷。","谁能听昼鼙，不忍看金镞。","吾有制胜术，不奈贱碌碌。","贮之胸臆间，惭见许师属。","自嗟胡为者，得蹑前修躅。","家不出军租，身不识部曲。","亦衣许师衣，亦食许师粟。","方知古人道，荫我已为足。","念此向谁羞，悠悠颍川绿。"],"title":"三羞诗三首"}
