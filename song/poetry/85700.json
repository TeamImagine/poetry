{"author":"陈淳","id":85700,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["玉质虽精更用礲，切磋磨琢趣无穷。","但于天理昭如视，何患私情众互攻。","明善诚身为要诀，博文约礼是深功。","从今日用培基处，敬道尤须彻始终。"],"title":"答留粹中承奉求教之韵"}
