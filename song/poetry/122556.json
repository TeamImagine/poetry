{"author":"周弼","id":122556,"strains":["仄仄平平仄仄平，平平平仄仄平平。","平平平仄平平仄，平仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["日落凭栏感慨频，长干桥畔冷残春。","桑田芜没徒多事，兰玉丛生更几人。","风暖影翻花外燕，雨多痕蚀草间麟。","堪嗟群从成功后，不及锺山一尉神。"],"title":"乌衣巷"}
