{"author":"范成大","id":43671,"strains":["仄平仄仄仄，平平仄平平。","仄仄平仄仄，平平仄平平。","仄仄仄平仄，平仄○平平。","平仄平仄平，平仄仄○平。","仄○平○平，仄仄平平平。","平平仄○仄，仄仄平平平。","平仄仄仄仄，仄平仄平平。"],"paragraphs":["断崖卧水口，连冈抱城楼。","下有吴蜀客，樯竿立沧洲。","雨后涨江急，黄浊如潮沟。","时见山峡船，铙鼓噪中流。","适从稠滩来，白狗连黄牛。","涡𣸣大如屋，九死争船头。","人鲊尚脱免，虎牙不须忧。"],"title":"峡州至喜亭"}
