{"author":"郭祥正","id":192224,"strains":["仄仄平仄仄，平平仄○平。","仄平○仄仄，平仄仄仄平。","平平仄仄仄，仄平仄平平。","仄仄平平仄，○平仄平平。","仄平仄平平，平○平仄平。","仄平仄平仄，○平仄平平。","平平平仄仄，平仄仄平平。","仄仄仄平仄，平仄仄仄平。","○平仄○仄，仄仄仄仄平。","仄仄仄仄仄，平平仄平平。","仄平平仄仄，仄仄平平平。","仄仄平仄平，仄仄平平平。","平平仄仄仄，平仄仄平平。","平平仄平仄，平仄平平平。","仄○○平平，仄平仄○平。","仄仄平平仄，仄平平仄平。","平仄仄仄仄，仄仄平仄平。","仄仄仄平仄，平平平仄平。"],"paragraphs":["五鼓开画戟，平明出重闉。","小桥分野径，吴圃会众宾。","番禺二月尾，落花已无春。","唯有蔷薇水，衣襟四时薰。","短垣乃浮丘，楼观何斩新。","我公发幽晦，输金走车轮。","蓬莱飞一岛，云外拖晴绅。","此景在眉睫，图绘未必匀。","从来不弹弋，傍砌鸟雀驯。","寄语北海若，停风护松筠。","负才诗傲敌，纵酒吞湖漘。","酩酊安足辞，不饮终成尘。","逍遥一日事，浮脆百年身。","何须跨黄鹤，追彼瑶池人。","但当听公歌，卖交斥张陈。","达道齐生死，笔端真有神。","挥洒十八韵，一一无价珍。","老彼杜工部，玄哉扬子云。"],"title":"颖叔招饮吴圃"}
