{"author":"葛胜仲","id":230840,"strains":["平仄仄平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄仄平仄仄平。"],"paragraphs":["文卷纵横未易名，欲捜佳笔送王庭。","去留彼我心无著，工拙锱铢眼尽经。","老信虚名真画饼，忙知急景甚飞星。","自怜考阅专精甚，不觉猝然柱破霆。"],"title":"再次韵四首呈至父  其三"}
