{"author":"李正民","id":242211,"strains":["仄平平仄仄仄平，平仄平平仄仄平。","仄仄平平平仄仄，平平平仄仄平平。","平平平仄平平仄，平仄平平平仄平。","仄仄平平平仄仄，仄平平仄仄平平。"],"paragraphs":["草薫风暖气潜催，桃李商量次第开。","纂纂何须歌枣下，熙熙聊复上春台。","田园粗足终归去，轩冕无心任傥来。","尽道人生行乐尔，勿辞频覆掌中杯。"],"title":"春游"}
