{"author":"韩淲","id":86597,"strains":["平○仄平平仄仄，平平仄仄仄平平。","仄平仄仄平仄仄，平平仄仄○平平。","平平仄平平仄仄，仄仄仄仄平平平。","平○平○仄平仄，平仄平仄平○平。","○○仄仄仄仄仄，仄仄仄仄平平平。","仄平仄仄平仄仄，仄仄○仄平仄○。","平平平平○平仄，仄仄平○平○平。"],"paragraphs":["沧溟吐吞江水地，风尘万里一危亭。","自怜雪里心眼在，凭轩尽日空诗成。","波流不鸣云不断，冷气暗逼黄荧荧。","销凝还如未开凿，浑沌无际天难名。","相从共饮岂易适，太息岁晚初何营。","尺梭已觉鱼尾健，数字更喜鸿翼轻。","吾侪天穷且天放，酒肆人间谁长卿。"],"title":"次韵希之"}
