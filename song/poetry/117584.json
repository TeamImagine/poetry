{"author":"徐鹿卿","id":117584,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["四海声名扬道州，亭亭心干凛高秋。","耳孙自是千人杰，骨相当为万里侯。","春入草堂清梦透，名登桂籍暗香浮。","锦囊正恨新诗少，说与奚奴取次收。"],"title":"酬杨直学  其二"}
