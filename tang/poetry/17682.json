{"author":"白居易","id":17682,"strains":["平仄平平平仄仄，平○仄仄仄平平。","平平仄仄仄仄仄，平仄仄平平仄平。","平仄仄平平仄仄，仄平仄仄平平平。","仄平仄仄平○仄，仄○平平仄仄平。","平仄平○平仄仄，平仄○仄仄○平。","仄平仄仄平平仄，仄仄○平仄仄○。"],"paragraphs":["风雨萧条秋少客，门庭冷静昼多关。","金羁骆马近卖却，罗袖柳枝寻放还。","书卷略寻聊取睡，酒杯浅把麤开颜。","眼昏入夜休看月，脚重经春不上山。","心静无妨喧处寂，机忘兼觉梦中闲。","是非爱恶销停尽，唯寄空身在世间。"],"title":"闲居"}
