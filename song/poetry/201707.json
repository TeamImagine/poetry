{"author":"彭汝砺","id":201707,"strains":["仄平仄仄仄平平，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄平平平平。"],"paragraphs":["昔人已劝莫登楼，年少登楼应白头。","𫛛鹊雪残冰尚泮，蓬莱云静月如流。","灯棚影阔明千里，乐部声长在十洲。","万物莫如公最乐，诗情应祇为民忧。"],"title":"和致远登楼有感"}
