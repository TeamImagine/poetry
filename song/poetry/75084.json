{"author":"赵蕃","id":75084,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["漫道诗书可起家，未知田舍足生涯。","不辞伛偻翁栽稻，能作纷耘妇剥麻。","口腹定繇勤力许，衣裘宁怕大寒加。","罔知耕稼求温饱，行役虽劳莫重嗟。"],"title":"田家即事"}
