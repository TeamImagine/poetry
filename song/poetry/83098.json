{"author":"敖陶孙","id":83098,"strains":["仄平平平仄平仄，仄平平仄平平仄。","仄平平仄仄平平，平仄平平仄平仄。","仄平仄○平仄平，仄平仄平仄○平。","平平仄仄仄仄仄，平仄仄仄平平平。","仄仄平平平仄仄，平平仄仄平仄仄。","仄平仄仄仄平平，平平仄仄平平仄。","平平○平平仄平，仄平平仄○平平。","平平平仄仄仄仄，仄仄仄仄○平平。"],"paragraphs":["素丝冲尘化为墨，老人双鬓无由黑。","俗儿翻手候炎凉，惟有君心比霜雪。","破窗草亢风雨寒，梦游帝乡虎当关。","枯鱼对酒泪溅俎，雄剑夜吼铜花干。","二十辞家颜色故，春心不语弦解语。","借君古镜施铅华，含羞独泣罗房雨。","青天中开多不平，少年裘马如流星。","千金无处买侠骨，坐念岁月空峥嵘。"],"title":"短歌赠临安友人"}
