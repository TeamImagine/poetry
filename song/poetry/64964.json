{"author":"章甫","id":64964,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["平边活国不关侬，昼永新添炙背功。","鸠妇仳离天欲雨，鹊巢低稳岁多风。","一弹指顷韶光半，微破颜时梦事空。","但得余生无病恼，从渠南北与西东。"],"title":"即事"}
