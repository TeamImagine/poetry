{"author":"苏辙","id":197269,"strains":["仄仄平平仄○仄，平平○平平仄仄。","仄平平仄平仄平，仄仄仄平平仄仄。","平平仄仄平仄仄，平仄平平○仄仄。","仄平○仄仄平平，仄仄○平平仄仄。","平平仄仄平仄仄，仄平仄仄○平仄。","平平仄○平仄○，仄仄平平平仄仄。","平平仄仄仄平仄，平仄○平仄平仄。","平平平仄仄○平，仄仄平平仄平仄。"],"paragraphs":["芡叶初生绉如縠，南风吹开轮脱毂。","紫苞青刺攒猬毛，水面放花波底熟。","森然赤手初莫近，谁料明珠藏满腹。","剖开膏液尚模糊，大盎磨声风雨速。","清泉活火曾未久，满堂坐客分升掬。","纷然咀噍惟恐迟，势若群雏方脱粟。","东都每忆会灵沼，南国陂塘种尤足。","东游尘土未应嫌，此物秋来日尝食。"],"title":"西湖二咏 食鸡头"}
