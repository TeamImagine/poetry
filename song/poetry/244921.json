{"author":"李纲","id":244921,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["帝遣宗英使楚滨，漕台元自得诗人。","从横锦绣花生舌，飞动龙蛇墨起鳞。","心拱北宸恩露渥，笑回南浦渌波春。","不须过作飞刍计，早晚追陪紫府宾。"],"title":"正之复次前韵作四篇见示是日适登城楼以望江山且阅捷报因赋六章以报之  其一"}
