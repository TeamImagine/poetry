{"author":"陆龟蒙","id":28131,"strains":["平平仄平平，仄仄○仄仄。","平○仄平仄，仄仄平仄仄。","平平仄平仄，仄仄○仄仄。","仄仄仄○平，平平仄○仄。","仄平平仄仄，仄仄平平仄。","仄仄仄平平，平平仄平仄。","仄平仄平仄，平仄平仄仄。","仄平仄平平，仄仄仄平仄。","平平仄仄仄，仄仄○平仄。","仄仄仄平平，仄平○仄仄。","平平仄平仄，仄仄○平仄。","平平仄仄平，仄仄○平仄。","平平仄仄仄，仄仄平平仄。","仄仄仄平平，平平仄平仄。","仄平平平仄，仄仄平仄仄。","平○仄仄平，○仄平平仄。","平○平仄仄，仄仄仄平仄。","仄仄仄平平，平○平仄仄。","平平仄平○，仄仄平仄仄。","仄○仄平平，仄○平仄仄。","仄平平平仄，仄仄○平仄。","仄平仄平仄，仄平平仄仄。","平平仄平仄，仄仄○平仄。","仄仄仄平平，平○仄平仄。"],"paragraphs":["吴之辟疆园，在昔胜概敌。","前闻富修竹，后说纷怪石。","风烟惨无主，载祀将六百。","草色与行人，谁能问遗迹。","不知清景在，尽付任君宅。","却是五湖光，偷来傍檐隙。","出门向城路，车马声躏跞。","入门望亭隈，水木气岑寂。","犨墙绕曲岸，势似行无极。","十步一危梁，乍疑当绝壁。","池容澹而古，树意苍然僻。","鱼惊尾半红，鸟下衣全碧。","斜来岛屿隐，恍若潇湘隔。","雨静挂残丝，烟消有余脉。","朅来任公子，摆落名利役。","虽将禄代耕，颇爱巾随策。","秋笼支遁鹤，夜榻戴颙客。","说史足为师，谭禅差作伯。","君多鹿门思，到此情便适。","偶荫桂堪帷，纵吟苔可席。","顾余真任诞，雅遂中心获。","但知醉还醒，岂知玄尚白。","甘闲在鸡口，不贵封龙额。","即此自怡神，何劳谢公屐。"],"title":"奉和袭美二游诗 任诗"}
