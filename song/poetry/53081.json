{"author":"项安世","id":53081,"strains":["仄平平仄仄仄仄仄仄○○，仄仄平仄仄平仄仄○平平。","仄平仄仄仄，○仄仄仄平。","仄仄仄平仄，平平仄平平。","仄○仄仄仄，平仄平平平。","平平平仄平○仄，平平仄仄仄仄仄。"],"paragraphs":["昔年常恨李白杜甫不相从，又见韩愈孟郊恨不如云龙。","我今与子别，正与二子同。","我在大江北，君归五湖东。","我犹作楚客，君复为吴侬。","江湖吴楚休相忆，青云有路各努力。"],"title":"送张升之四首  其三"}
