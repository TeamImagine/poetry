{"author":"汪莘","id":100690,"strains":["平平仄仄平平平，平平○仄平平平。","平平平仄仄仄仄，平仄仄仄平平平。","○平平仄仄平仄，○平平仄平平平。","仄平仄仄仄仄仄，仄平仄仄○平平。","平平仄仄仄仄仄，○仄仄仄平平平。","仄平○仄仄仄仄，仄仄仄仄平平平。"],"paragraphs":["仙人剪水银河边，仙风吹散花联翩。","明星撩乱入我眼，风紧一阵随天旋。","如今谁卧剡溪雪，如今谁访山阴船。","古人气韵不可见，晓来对此空悠然。","檐前未觉眼界豁，临眺忽忆楼居仙。","若为留得数玉树，六月绕屋生清妍。"],"title":"观雪行"}
