{"author":"梁安世","id":64344,"strains":["仄平平平仄平仄，平仄平平仄平仄。","仄仄平○平仄平，仄平仄仄平平仄。","平平○仄平仄○，平仄仄平仄平仄。","仄仄平平平仄平，仄仄○仄仄平仄。","○平平○平仄平，仄○平平平仄仄。","仄仄平平仄仄平，○仄仄平平仄仄。","仄平平仄仄○仄，仄仄平平仄平仄。","○平平仄仄仄平，仄平仄仄○平仄。","仄平仄仄仄平平，平仄仄平○仄○。","平平仄仄仄平平，平仄平平平仄仄。","仄平仄仄仄平平，平仄仄平平仄仄。","仄仄平仄仄平仄，平仄平平仄○仄。","平平仄仄平○平，仄仄平平○平仄。","仄平仄仄仄仄仄，仄仄平平仄平仄。","仄平仄仄仄平○，平仄仄平仄平仄。"],"paragraphs":["审斋先生世稀有，曾是金陵一耆旧。","万卷胸中星斗文，百篇笔下龙蛇走。","渊源更擅麟史长，碑版肯居鳄文后。","倚马常摧鏖战场，脱腕难供扫愁帚。","中州文献儒一门，异县萍蓬家百口。","恨极黄杨厄闰年，闲却玉堂挥翰手。","夜光干没世称屈，远枳卑栖价低售。","漂摇何地著此翁，忘忧夜醉长沙酒。","岂无厚禄故人来，为办草堂留野叟。","嗟余亦是可怜人，惭愧阿戎惊白首。","一灯续得审斋光，多少达人为裔胄。","眷予憔悴五峰下，频寄篇来复相寿。","年来事事淋过灰，尚有诗情闲情窦。","有时信笔不自置，忆起居家吕窠臼。","审斋乐府似花间，何必老夫疥篇右。"],"title":"赠王锡老"}
