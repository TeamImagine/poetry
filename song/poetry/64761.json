{"author":"章甫","id":64761,"strains":["平平平平仄仄仄，仄仄平平平仄仄。","○平○仄○○仄，平仄平平仄平仄。","平平仄平平仄平，仄仄平平平仄平。","仄平仄仄仄仄平，仄仄○平平仄平。","平平仄仄平平仄，仄仄仄平平仄仄。","平平仄仄仄平平，平仄平平平仄仄。","仄平○仄平仄平，平平○仄平平平。","平平仄仄平仄平，平仄仄平平仄平。","仄平○仄平平仄，仄仄仄○平仄仄。","○平仄仄仄平平，仄仄平平仄平仄。","仄平仄仄平仄平，仄平平平平仄平。","平平平仄平平平，仄○仄仄平平平。","平仄○平平仄仄，平平平仄平平仄。","仄平平仄○○平，平仄平○平仄仄。"],"paragraphs":["岷江西来会众水，峡束奔湍吁可畏。","长年三老更相贺，舟到夷陵若平地。","宁知市朝车马尘，仕路风波尤畏人。","急流往往捷有神，滟滪瞿唐何足云。","祇今四海滔滔是，未省几人知此理。","君侯不与世沉浮，家有新堂名至喜。","武昌重镇居上游，云屯禁旅皆貔貅。","君侯智略谁与俦，天子久宽西顾忧。","令严将士无骄色，玉帐昼闲人语寂。","中斋一榻净无尘，自炷炉香读周易。","有时领客尊酒同，雅歌投壶双颊红。","门前官柳摇春风，想应目送天边鸿。","狐兔中原须尽扫，功成身退天之道。","角巾归路飏轻舟，童仆懽迎人未老。"],"title":"寄题郭侯至喜堂"}
