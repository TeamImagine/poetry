{"author":"黄庶","id":173646,"strains":["平平平平仄，仄仄仄仄仄。","平平仄○平，平仄仄仄平。","平平仄平仄，仄仄仄仄平。","仄平仄○仄，仄仄仄平平。","仄○平平平，平仄仄仄○。","平仄仄仄平，仄仄仄仄○。","平平仄平平，仄仄○仄○。","平平平仄平，仄平仄仄平。","平仄仄仄平，○仄仄仄平。","○○平平○，仄仄平仄平。"],"paragraphs":["阴森樊侯庙，古木澧水傍。","兹民畏如生，奔走豕与羊。","家家奉侯讳，若在父母堂。","我来憩行役，再拜奠公觞。","缅思英豪姿，名与此水长。","风偃众树枝，拟若怒鬣张。","阴官有兵师，想在贲育行。","今兹戎虏骄，内为府库疮。","安得七尺躯，长戟再激昂。","横行匈奴中，庶以康肺肠。"],"title":"樊侯庙"}
