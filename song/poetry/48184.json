{"author":"杨万里","id":48184,"strains":["平平仄仄仄平平，仄仄平平平仄平。","平仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["庐陵难做定何如，请看黟川朱大夫。","秋月满怀春满面，视民如子吏如奴。","万艘白粲何曾欠，百雉金城旧更无。","归侍玉皇香案了，甘棠便是瑞莲图。"],"title":"送吉州太守朱子渊造朝二首  其一"}
