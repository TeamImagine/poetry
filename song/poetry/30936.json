{"author":"李流谦","id":30936,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平平，平仄平平仄仄平。","仄仄仄平平仄仄，平平仄仄仄平平。"],"paragraphs":["早年种竹作渔竿，笠泽烟波梦未阑。","已向尘根消缚脱，犹将文字校甘酸。","风松自有闲宫征，溪鹭初无俗肺肝。","最爱少游平日语，堕鸢跕跕遣心寒。"],"title":"偶成  其一"}
