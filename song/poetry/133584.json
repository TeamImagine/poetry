{"author":"卫宗武","id":133584,"strains":["仄仄平仄平，平仄平仄仄。","平仄○平平，平平仄平仄。","仄○平○平，平平仄平仄。","仄仄平平仄，仄仄平平仄。","平平仄平仄，平○○○仄。","○仄仄仄平，仄仄平仄○。","仄仄○○平，平仄○○仄。","仄平仄仄平，平仄平仄仄。","平平仄仄仄，仄○仄仄仄。","仄平仄仄平，○仄平仄仄。","平平○仄○，平平仄仄仄。"],"paragraphs":["日夕庚暑袢，无以袪热恼。","甘霔从何来，雷轰电光绕。","势如天潢翻，滂流浃清晓。","六合开新宇，一气苏群槁。","凉飔散窗户，炎熇泯如扫。","从此协雨旸，免使虞旱涝。","庶几膴膴原，俱敛穰穰宝。","大东与小东，民力差已耗。","天公匪愦愦，善应固有道。","未忧供百需，且欲资一饱。","维鱼行协占，焚尪颂有昊。"],"title":"久晴喜雨诗"}
