{"author":"韩淲","id":87533,"strains":["平平仄仄平平仄，仄仄平平仄仄平。","仄仄平平平仄仄，平平平仄仄仄平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["余杭岳麓春还夏，只这心情各自知。","衮衮官居随俗日，遥遥田里独醒时。","州麾事业终何说，使节光华任有为。","我老玉溪溪上住，醉迷风絮一吟之。"],"title":"因赵十有怀正字兄弟"}
