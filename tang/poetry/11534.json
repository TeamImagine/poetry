{"author":"张仲素","id":11534,"strains":["仄仄平平仄，○平仄仄平。","仄平平仄仄，仄仄仄平平。","平仄平平仄，平平仄仄平。","平平仄平仄，平仄○平○。","仄仄平平仄，平平仄仄平。","平平平仄仄，仄仄仄平平。"],"paragraphs":["羽客骖仙鹤，将飞驻碧山。","映松残雪在，度岭片云还。","清唳因风远，高姿对水闲。","笙歌忆天上，城郭叹人间。","几变霜毛洁，方殊藻质斑。","迢迢烟路逸，奋翮讵能攀。"],"title":"缑山鹤"}
