{"author":"吴芾","id":18300,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平仄仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["我爱青山欲细看，如何不在户庭间。","聊移野外玲珑石，来作窗前重叠山。","拄笏已堪供啸咏，杖藜还更得跻攀。","莫言道院过从少，亦有修眉相伴闲。"],"title":"假山"}
