{"author":"周紫芝","id":240397,"strains":["仄平仄平平，平仄○仄仄。","平平仄平仄，仄○仄仄○。","仄平平平平，平仄平平仄。","仄○仄仄○，仄仄仄仄仄。","仄仄平平平，○平仄平仄。","平平平平平，平平仄平仄。","仄平○平仄，仄仄平仄仄。","平仄平平平，仄仄平仄仄。","仄仄仄仄平，仄仄平仄○。","仄平○仄平，仄仄仄平仄。"],"paragraphs":["道人饮山流，颜色颇秀整。","经营一庵足，偃蹇万事屏。","忽随铜峰云，飞下铜峰顶。","欲了一大缘，此意极勇猛。","白昼多豺狼，横涂半坑阱。","为言尸陁林，谁能保腰领。","要凭降魔力，化作清净境。","师亦初无言，薄俗时自警。","尽洗历劫冤，愿力周涬溟。","瘦藤行可支，慎勿厌驰骋。"],"title":"送智上人"}
