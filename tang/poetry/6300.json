{"author":"窦庠","id":6300,"strains":["仄平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["大贤持赠一明珰，蓬荜初惊满室光。","埋没剑中生紫气，尘埃瑟上动清商。","荆山璞在终应识，楚国人知不是狂。","莫恨伏辕身未老，会将筋力是王良。"],"title":"酬谢韦卿二十五兄俯赠辄敢书情"}
