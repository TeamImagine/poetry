{"author":"赵汝绩","id":94255,"strains":["○平仄平仄○仄，平平仄仄仄平仄。","平平仄仄平仄○，仄仄平平仄平仄。","仄仄平仄平平平，仄平仄仄○○平。","平平平仄仄○仄，仄平平仄○平平。","○平仄仄仄平仄，平平仄仄平仄仄。","仄平仄仄平○平，仄○平平仄平仄。","仄平仄仄平仄平，仄仄仄仄仄仄平。","仄平平仄仄平仄，○仄○仄平○平。","○平仄仄平仄仄，仄平仄仄仄仄仄。","？平平仄仄仄平，平仄平平○○仄。","平平仄仄○仄平，平平○仄仄仄○。","平平仄仄仄平仄，平平仄仄○平平。"],"paragraphs":["空山老桐劲如铁，英枝翦翦夜撑月。","霜风著子涵玉膏，烈手崇朝剖融结。","别令刳木环清泉，翠缸纸羃笼轻烟。","霏霏玄雾扫难聚，断犀烹炼凝蛟涎。","和成万杵𢭏圭璧，良工欲售常自惜。","绝怜剡水多夭藤，又虑端溪欠奇石。","久知此艺人罕精，作者未必识者明。","九华山下祝公子，颇以胶法成其名。","相逢但问诗有几，以诗换墨两自喜。","酴醾园馆已谢春，杨柳池塘正藏水。","薰风拂拂吹砚波，呼儿教作病手磨。","须臾满砚片云黑，无诗可写如君何。"],"title":"墨歌"}
