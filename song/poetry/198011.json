{"author":"苏辙","id":198011,"strains":["仄仄仄平平○仄，仄仄仄平○仄仄。","平○仄仄仄○○，仄仄○平○仄仄。","平平平仄仄仄仄，仄○仄仄平○仄。","平平○仄仄平仄，平仄平平仄平仄。","仄平平仄仄平平，仄仄平平○仄仄。","仄平仄仄仄平仄，仄仄平平○仄仄。","○平仄仄仄平仄，仄仄平平仄○仄。","平平平仄仄仄仄，平仄平平平仄○。","仄○仄仄仄仄○，仄仄平平平仄仄。","平平仄仄仄○平，仄○平平○仄仄。"],"paragraphs":["海上石桥余折栋，大舶记君过铁瓮。","东行万里若乘空，老蜃长鲸应入鞚。","波摇风卷卧不起，免教髀肉鞍磨痛。","归来过我话艰苦，惊汗津津尚流汞。","海涯风物画成图，错落天吴兼紫凤。","至今想象隔人世，往往风涛吹昼梦。","长沙欲往厌飞楫，幸有千兵作迎送。","文章清逸世少比，科第峥嵘声自重。","远行屡屈众所叹，出祖谁攀车欲动。","明朝鼓角背王城，莫听单于吹晓弄。"],"title":"次韵子瞻送陈睦龙图出守潭州"}
