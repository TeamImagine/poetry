{"author":"赵崇嶓","id":125305,"strains":["平平仄平仄，平仄平平仄。","平平仄仄仄，仄仄仄平仄。","平平平仄平，仄仄仄平仄。","平平仄平仄，仄仄○仄仄。","平仄○仄平，仄仄平仄仄。","平仄仄仄平，○平仄平仄。"],"paragraphs":["秾华侈春艳，松柏凌霜雪。","芳时若转盼，万族畏销歇。","人生金石交，所贵在黄发。","同衾异寒燠，抱蕴应未察。","贫贱张与陈，利达胡与越。","安得皎洁心，长年似明月。"],"title":"秾华"}
