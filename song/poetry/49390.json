{"author":"杨万里","id":49390,"strains":["仄平平平平仄仄，平仄仄平仄平仄。","平平○仄平仄平，仄仄○平○仄平。","平仄平平仄平仄，仄仄平平仄平仄。","仄平仄仄仄仄○，平平○仄平平○，仄平仄平平仄平。"],"paragraphs":["赣江西来千里许，流到阁前虎须怒。","旌阳横剑居上头，却喝长江教倒流。","跳作漩花雪山立，溅得琳房满山湿。","即今水落未足观，桃花浪起君来看，一波打窗君胆寒。"],"title":"题玄潭观雪浪阁"}
