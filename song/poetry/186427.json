{"author":"吕陶","id":186427,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["谪官谁更恨蹉跎，回视浮云亦几何。","虽向士林为覆辙，却于言路得余波。","当年志气消磨少，晚岁光阴赋咏多。","毎阅尘编无愧赧，此生应不负丘轲。"],"title":"次韵吴师益三首  其二"}
