{"author":"吴惟信","id":118309,"strains":["平仄平平仄仄平，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["官廨相邻古寺基，幽闲全似旧家时。","惜花言语春风得，对酒心情夜月知。","谈道偶留僧坐久，借书惟恐仆归迟。","平生物理难齐处，读彻牺经更不疑。"],"title":"寄何宜斋  其二"}
