{"author":"王禹偁","id":177440,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["圣君宵旰念生民，重命甘盘秉国钧。","引马但传三刻漏，喘牛休问四时春。","羹和旧鼎黄金铉，雪压新堤白玉尘。","应念前年献诗客，谪官无俸不胜贫。"],"title":"寄献仆射相公  其二"}
