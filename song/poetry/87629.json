{"author":"韩淲","id":87629,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄仄平仄仄平。","平仄平平平仄仄，平平平仄仄平平。"],"paragraphs":["春华满眼倦寻诗，蕨菜才来又赋之。","雷雨动山应偪塞，风云垂地正奔驰。","僧盘何苦分荤素，鼎食那能问瘠肥。","珍重方斋家送似，为加餐饭亦何其。"],"title":"蕨菜"}
