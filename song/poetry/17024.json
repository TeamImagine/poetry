{"author":"王之望","id":17024,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["武林一别几经秋，谁料同为锦里游。","蒹苇已惭瑶树倚，琼琚仍愧木瓜投。","小诗勉向忙中和，大白难禁醉里酬。","他日东南陪晤语，故应相对话刀州。"],"title":"再和制帅  其五"}
