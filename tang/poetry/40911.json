{"author":"贯休","id":40911,"strains":["仄仄仄平平，○平仄仄平。","平平平仄仄，平仄仄平平。","仄仄平平仄，平平仄仄平。","平平平○仄，仄仄仄平平。","仄仄平平仄，平平仄仄平。","仄平○○仄，平仄仄平平。","平仄平○平，平平仄仄平。","平平平仄仄，平仄仄平平。","平仄平平仄，平平仄仄平。","平○平仄仄，仄仄仄平平。"],"paragraphs":["捧诏动征轮，分飞楚水滨。","由来真庙器，多作伏蒲人。","舍鲁知非愿，朝天不话贫。","沙头千骑送，岛上一蝉新。","莫使身侵贵，无矜贵逼身。","玉阶凝正色，兰苑涨芳尘。","銮辂方离华，车书渐似秦。","流年飘儵忽，书札莫因循。","凉雨鸣红叶，非烟闭紫宸。","凭将西社意，一说向荀陈。"],"title":"送姚洎拾遗自江陵幕赴京"}
