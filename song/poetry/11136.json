{"author":"朱翌","id":11136,"strains":["平平平仄仄仄仄，仄仄平平平仄平。","平仄仄平平仄仄，仄平平仄仄平平。","仄平仄仄仄平仄，平仄平平平仄平。","仄仄仄平平仄仄，仄平仄仄仄平平。"],"paragraphs":["温公言语药石谱，犹子文章星斗罗。","家世有方能治国，宦游无地可降魔。","谛观深切着明论，平视贤良方正科。","四海共知勋室后，享年孰似贾生多。"],"title":"跋司马才仲六论"}
