{"author":"黄滔","id":33727,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["谁言吾党命多奇，荣美如君历数稀。","衣锦还乡翻是客，回车谒帝却为归。","凤旋北阙虚丹穴，星复南宫逼紫微。","已分十旬无急诏，天涯相送只沾衣。"],"title":"送翁员外承赞"}
