{"author":"孔平仲","id":203726,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["风响翻空若疾雷，舟行值此颇淹回。","坐看鸥鹜浮波去，近见蛟龙带雨来。","春色未还江上柳，雪香谁寄岭头梅。","欲收美景陪清唱，恨乏当时子建才。"],"title":"阻风呈经父"}
