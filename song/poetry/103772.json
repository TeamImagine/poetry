{"author":"吴泳","id":103772,"strains":["平平平平平，仄仄平仄平。","○○仄仄仄，仄仄○仄平。","仄平仄平平，仄仄平平平。","仄平○○平，仄○仄仄平。","仄平仄平仄，仄仄平平平。","平平仄平仄，仄仄平平平。","仄平仄○平，平仄平仄○。","平平仄平仄，平平仄平仄。"],"paragraphs":["高楼何岧嶤，一柱西北隅。","横当子午道，峻直参井墟。","曲琼卷飞霞，俨俨仙人居。","上通三重阶，下荫十二衢。","傍楼玉箫女，织翠纷华裾。","仙人顾之笑，授以青琅书。","溯言欲从之，媒拙而理疏。","丹梯目成久，须凭大垂手。"],"title":"拟西北有高楼"}
