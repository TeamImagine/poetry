{"author":"苏轼","id":194115,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["晚雨纤纤变玉霙，小庵高卧有余清。","梦惊忽有穿窗片，夜静惟闻泻竹声。","稍压冬温聊得健，未濡秋旱若为耕。","天公用意真难会，又作春风烂漫晴。"],"title":"雪夜独宿柏仙庵"}
