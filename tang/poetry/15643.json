{"author":"白居易","id":15643,"strains":["仄仄仄平仄，平平仄○平。","仄平平仄仄，仄仄○平平。","仄仄仄平仄，仄平平仄平。","平平仄仄仄，平仄仄平平。","平仄仄○仄，仄平平仄平。"],"paragraphs":["下直遇春日，垂鞭出禁闱。","两人携手语，十里看山归。","柳色早黄浅，水文新绿微。","风光向晚好，车马近南稀。","机尽笑相顾，不惊鸥鹭飞。"],"title":"立春日酬钱员外曲江同行见赠"}
