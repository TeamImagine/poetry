{"author":"陆游","id":34072,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["坐穴藜床愧未能，酌泉聊喜曵枯藤。","诗从病后功殊少，酒到愁边量自增。","事业何由垂竹帛，笑谈空觉负交朋。","兴阑却逐栖鸦返，寂寞西窗已上灯。"],"title":"晚自白鹿泉上归"}
