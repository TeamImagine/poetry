{"author":"王之道","id":7241,"strains":["平平平仄平平仄，仄仄平平仄平仄。","仄平仄仄仄平平，仄仄平平仄平仄。","平平平仄仄平平，仄仄仄平平仄仄。","平平仄仄仄仄仄，仄仄平平○仄仄。","仄○○仄仄仄仄，仄仄○平平仄仄。","平平仄仄○仄仄，仄仄平平仄○仄。","仄平仄仄平仄仄，○仄○平仄平仄。","平仄仄仄仄仄仄，○仄仄平平仄仄。","仄平平仄仄平仄，仄仄平平仄平仄。","○平仄仄仄仄○，仄仄平平○○仄。","平平仄平仄平仄，平仄平平仄平仄。","○平仄仄仄仄仄，仄仄○平仄平仄。","平平仄仄仄平仄，仄仄平平平仄仄。","平平仄仄○仄平，平仄平仄仄平仄。"],"paragraphs":["春来何处无花木，偶向招提见君独。","一枝着雨湿红妆，便觉群芳自尘俗。","嘤嘤幽鸟竞迁乔，皎皎絷驹聊在谷。","人生富贵会有日，莫以青云轻白屋。","固应遗策暂驻马，况复过屠宜得肉。","无心杜老吟不到，半醉杨妃睡难足。","态浓意远谁得似，空想当年丽人淑。","嗟予坎𡒄世所鄙，正坐甲壬无背腹。","少甘糠籺老葵藿，自笑清癯类霜竹。","看花把酒发浩叹，反复新诗三过目。","仇池老人已仙去，千载东坡与西蜀。","思之展转不可见，夜梦乘风跨黄鹄。","朱唇翠袖妙今古，我欲宫商歌作曲。","翻愁刻鹄难复工，唐突西施却成触。"],"title":"定慧院海棠追和东坡呈虞季然陈德夫"}
