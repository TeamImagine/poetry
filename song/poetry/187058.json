{"author":"刘摰","id":187058,"strains":["平仄仄○仄，平平平仄平。","○平平仄仄，平仄仄平○。","仄仄仄平○，仄○平仄平。","仄平平仄仄，仄仄仄平平。","○仄平平仄，平平仄仄○。","仄平平仄仄，平○仄平平。","平仄○平仄，平平仄仄平。","平平仄平仄，仄仄仄平平。"],"paragraphs":["朝夕此疏傲，东亭无我嘲。","并城田鼓作，邻寺食鱼敲。","树密日先暝，竹长云可捎。","远书惟雁足，小隐是鸠巢。","茶忆新团碾，琴翻旧谱钞。","怼时常笑屈，投间实惭庖。","霜雪期松柏，风云富草茅。","周郎晚菘近，有以代嘉殽。"],"title":"次韵辂氏东亭书事四首  其三"}
