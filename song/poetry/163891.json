{"author":"仇远","id":163891,"strains":["平平平仄平，仄仄平仄仄。","仄仄仄○平，平平仄○仄。","仄平仄平平，平仄仄仄仄。","平仄仄平平，仄仄仄平仄。","仄平仄平平，平平仄平仄。","仄仄○平平，平仄平仄仄。","○平平平平，仄平仄平仄。","仄○仄仄平，仄仄仄平仄。"],"paragraphs":["英英天上云，洞洞天下谷。","皎皎谷中人，精神皎如玉。","卷舒一何心，怡悦亦自足。","朝采孕丹砂，夕气被林麓。","岂无茯苓芝，随春入锄𣃁。","自是长生苗，根本元不俗。","三千年桃花，八千岁椿木。","不如采药归，枕石伴云宿。"],"title":"为金陵宗人赋云谷诗"}
