{"author":"梅尧臣","id":46035,"strains":["仄仄仄仄○，平平仄仄仄。","○仄仄仄平，仄平平仄仄。","仄仄仄仄仄，平○仄平仄。","仄仄○平平，仄仄平平仄。","平平仄仄平，平仄平平仄。","仄仄平仄平，仄仄○仄仄。"],"paragraphs":["草木不解行，随生自有理。","观此引蔓柔，必凭高树起。","气类固未合，萦缠岂由己。","仰见苍虬枝，上发彤霞蘂。","层霄不易凌，樵斧谁家子。","一日摧作薪，此物当共委。"],"title":"和王仲仪二首 凌霄花"}
