{"author":"释德洪","id":228227,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平仄仄仄平。","仄仄平平平仄仄，平平平仄仄平平。"],"paragraphs":["夏窗午睡谁呼觉，院静惟闻遶砌泉。","梦里绪言犹可记，壁间遗像尚依然。","衬珠定使拳披见，坐榻当令膝处穿。","塔在层峰衰眼力，何时同汝扫颓塼。"],"title":"七月四日昼梦云庵和尚教诲久之而觉作此示超然"}
