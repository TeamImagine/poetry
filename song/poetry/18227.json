{"author":"吴芾","id":18227,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["君与吾游积有年，未曾同醉海棠前。","如今君乃先春到，似赴花朝岂偶然。","已是诗中参造化，何妨花里见神仙。","暂归莫负重来约，未及春风便着鞭。"],"title":"诗勉及门赴海棠之约"}
