{"author":"张栻","id":56987,"strains":["平仄仄平仄，平平仄仄平。","仄○仄平仄，仄仄○仄平。","平仄仄平仄，平平仄仄平。","仄平仄仄○，仄仄○平○。","平平仄平仄，仄仄仄○平。","平仄仄平○，仄仄仄平平。","仄仄仄平仄，仄平仄平平。","○平平仄平，仄仄平平平。","仄仄平仄仄，仄仄平仄平。","仄平平仄仄，平仄仄仄平。","平平仄平仄，仄仄仄仄○。","平平仄仄仄，平仄仄仄平。","仄仄平○仄，○仄仄仄平。","仄○仄平○，仄仄仄仄○。"],"paragraphs":["流水浩无息，游云去不休。","我思在何许，起步三径幽。","男子四方志，胡为守一丘。","盍簪未可期，此意空绸缪。","平生子朱子，砥柱屹横流。","探古独遐观，万象供双眸。","结友得林子，苦心事穷搜。","看渠清介姿，便可披羊裘。","昔者千里驾，共我风雪游。","永言清绝景，祇以好语酬。","居然隔年别，却喜翰墨留。","诗来尚记忆，知子不我尤。","讲习今难忘，离索古所忧。","但当勉耘耔，岁晚傥可收。"],"title":"次韵元晦择之雪中见怀"}
