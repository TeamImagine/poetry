{"author":"宋璟","id":23832,"strains":["仄仄仄平平，○平仄仄平。","仄平○仄仄，平仄仄平○。","仄仄平平仄，○平仄仄平。","仄○平仄仄，仄仄仄平平。","仄仄平平仄，平平仄仄平。","仄平平仄仄，○仄仄平平。","仄仄平平仄，平平仄仄平。","仄○平仄仄，仄仄仄平平。","仄仄平平仄，○平仄仄平。","○平仄平仄，仄仄仄平平。"],"paragraphs":["帝道薄存兵，王师尚有征。","是关司马法，爰命总戎行。","画阃崇威信，分麾盛宠荣。","聚观方结辙，出祖遂倾城。","圣酒江河润，天词象纬明。","德风边草偃，胜气朔云平。","宰国推良器，为军挹壮声。","至和常得体，不战即亡精。","以智泉宁竭，其徐海自清。","迟还庙堂坐，赠别故人情。"],"title":"奉和圣制送张说巡边"}
