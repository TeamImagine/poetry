{"author":"宋庠","id":2224,"strains":["平仄○平平，仄平仄平仄。","平平仄平仄，平仄平平仄。","○平仄○仄，仄仄平平仄。","○平仄仄平，仄仄平仄仄。","平平仄平仄，平仄平仄仄。","仄仄仄平平，平平仄平仄。","平仄○平仄，平平仄平仄。","平平平○平，仄仄平平仄。","仄仄仄○○，平平仄平仄。","仄仄平仄平，仄平平仄仄。","仄仄仄仄平，○平仄平仄。","仄平平仄仄，平平仄○仄。","平仄仄仄平，平平仄平仄。","平平仄仄平，仄仄○平仄。","○仄平仄平，平平仄平仄。","仄平仄平仄，仄仄平○仄。","○仄平仄平，仄仄○平仄。","仄平仄平仄，平平仄平仄。","平仄平○平，平平仄平仄。","平仄仄仄平，平平仄平仄。","平○仄仄○，平平仄平仄。","○平仄仄仄，平仄平平仄。","平平仄仄平，平平仄平仄。"],"paragraphs":["孤壁横天畿，岿然袤寻丈。","恭承晋高士，尝此摅遐想。","临风挹胜轨，意若无今曩。","当涂昔战龙，典午方构象。","忠贤履危运，鳞羽婴密网。","烈烈炽邦刑，耽耽翦人望。","嵇吕膏砧斧，涛舒受羁鞅。","先生机且神，妙用包群枉。","兀尔谢将迎，隤然寄昏放。","礼法虽我雠，智恬非外奖。","恻怆广武游，留连步兵酿。","朅来桑梓国，凭高念长往。","舒啸万籁先，浮精九皇上。","归禽宛颈还，秣驷临刍仰。","当日天地心，寥寥共悲壮。","咄嗟涉千祀，隠轸存遗壤。","临岸知是非，俎豆犹彷像。","我来一倾耳，城隅断余响。","枭鹗愁空林，狐狸语平莽。","高韵邈已徂，清铭复谁赏。","尝闻史氏传，涂穷辄怊怅。","正人与直辔，何代非流荡。","淳风日已微，投辞谢精爽。"],"title":"啸台"}
