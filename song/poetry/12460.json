{"author":"曹勋","id":12460,"strains":["仄仄仄平平，仄平仄平仄。","○平平仄平，仄仄平仄仄。","平平平仄○，仄仄平仄仄。","仄仄仄平平，仄仄仄平仄。","平仄仄○平，仄仄平○仄。","平平仄平平，仄仄平平仄。","○○平仄平，○平平仄仄。"],"paragraphs":["落叶逐惊风，落花逐流水。","漂零无定端，寄托随所委。","朝荣瑶圃中，暮落穷辙里。","岂不恶糟糠，岂不愿罗绮。","罗绮闭深宫，嫉妒交相靡。","糟糠守穷庐，苦乐同终始。","行藏宜自然，燕巢茅屋底。"],"title":"邯郸才人嫁为厮养卒妇"}
