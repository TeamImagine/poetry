{"author":"韦骧","id":190261,"strains":["平平平仄仄，仄仄仄平平。","仄仄仄平仄，平平○仄平。","平平平○仄，平仄○平平。","仄仄平平仄，平平仄○平。","仄平平仄仄，仄仄仄仄平。","平仄平平仄，平平仄仄平。","平平仄平仄，仄仄仄平平。","仄仄平平仄，平平仄仄○。","仄平仄仄仄，仄仄仄○平。","仄仄平平仄，平平仄仄平。"],"paragraphs":["荆扉栖息久，壮志未能摅。","昨被半通绶，新持三尺书。","虽然烦听讯，何足挠冲虚。","伺隙余公局，开编入燕居。","敢希成大器，唯恐近污渠。","心欲平冤狱，情奚病猾胥。","贤门不多地，贱子幸投裾。","每得高文贶，翻嗟旧业疏。","自滋忘弃学，岂复怅离蔬。","若使华无实，宁为蔽芾樗。"],"title":"和公余言怀"}
