{"author":"张镃","id":81216,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["雨后溪流尔许深，枕堤楼阁静沉沉。","暂来殊郁登临恨，欲别难禁去住心。","倚槛乍离桥百尺，系船犹恋柳千寻。","黄昏最喜林端月，影掠波寒彻底金。"],"title":"离城中"}
