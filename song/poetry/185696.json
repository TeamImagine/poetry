{"author":"徐积","id":185696,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["大夫归旆暖摇春，正好浮淮向汴津。","一片青山迎去棹，两堤芳草伴行人。","当官事业今弥劭，满橐文章老更新。","记取吾乡蒙实惠，吟翁亦是旧编民。"],"title":"送山阳宰高奉议"}
