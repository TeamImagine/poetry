{"author":"陆游","id":37234,"strains":["平平仄仄仄平平，平仄平平仄仄平。","平仄仄平平仄仄，平平平仄仄平平。","平平平仄仄平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["东归剡曲寄彷徉，闲日虽冬亦自长。","梅瘦有情横淡月，云轻无力护清霜。","长鱼通印盐花白，珍鲊披绵麹糁香。","一饱喟然还自悯，彊颜垂老食官仓。"],"title":"冬夜戏书三首  其一"}
