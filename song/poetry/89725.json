{"author":"赵汝譡","id":89725,"strains":["○平仄平平，平仄仄平仄。","仄仄仄仄平，平平仄平仄。","平平平仄仄，平仄仄平仄。","平平○仄平，平仄仄平仄。","仄平○仄仄，仄仄仄平仄。","○平仄平平，仄仄仄平仄。","平平仄仄仄，平仄○仄仄。","仄平平仄○，仄仄仄平仄。","平平平仄○，平仄仄平○。","平仄仄仄平，平平仄平仄。"],"paragraphs":["苍崖插浯溪，清涨湿元颂。","费墨合屋高，千年此安用。","鲸翻天宝末，云滃朔方众。","还都迎上皇，呜咽抱余痛。","两宫重宴乐，万国尽朝贡。","当时纪成功，小雅见微讽。","颜公发劲画，金玉相错综。","我于碑刻间，众羽得孤凤。","艰危人物难，忠烈鬼神重。","摹取挂野堂，英风凛生栋。"],"title":"题浯溪中兴碑"}
