{"author":"严羽","id":119065,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["旅思遥遥倦向南，谁家烟火起晴岚。","孤城归鸟连寒角，极浦斜阳带远帆。","枫叶自能悲楚客，竹枝何用怨江潭。","今朝欲写风波恨，千里书成手自缄。"],"title":"楚江晚思"}
