{"author":"苏辙","id":197294,"strains":["平仄平平仄仄平，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["持节西南二十年，华堂遗像已苍然。","归来侍从三朝旧，老去雍容平地仙。","落笔纵横题壁处，诵诗清壮举杯前。","东游邂逅迎归旐，泪落城南下马阡。"],"title":"张文裕侍郎挽词"}
