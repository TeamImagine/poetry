{"author":"释智圆","id":221509,"strains":["仄平平仄平，仄仄平平平。","○仄仄平平，平平仄平平。","平平○○平，平仄仄平○。","平平平仄仄，○平仄平平。","仄○仄平平，仄仄平平平。","平平平仄平，平平平平平。","平平仄仄仄，平仄平平平。","仄仄仄平平，平平平仄平。"],"paragraphs":["界江千万山，石壁惟清幽。","中有忘机人，超然乐岩丘。","仓亭号观风，嘉景自成收。","群峰呈晚碧，长溪泻寒流。","视听足怡情，万事安能求。","尝言徂暑天，登时疑清秋。","云容既冷淡，松韵还飕飗。","扰扰九衢尘，谁知高静游。"],"title":"题石壁山绍上人观风亭"}
