{"author":"杨万里","id":45228,"strains":["平平仄仄○平平，平平仄仄○平仄。","仄仄仄平平仄平，仄○仄仄仄仄仄。","平平仄平仄平平，平仄仄平○仄○。","仄平仄仄平平仄，仄平仄仄仄○仄。","仄仄○平平仄平，平平平平仄仄平。","平平仄仄仄平○，仄仄○平仄平仄。","仄平仄仄○平平，○仄平平○仄平。"],"paragraphs":["萧家伯氏难为兄，萧家仲氏难为弟。","御史子孙今有谁，眼中乃见此二士。","阿兄采兰寿梅堂，阿弟束书参蜀张。","圣门九钥天为守，玉匙密付蜀张手。","子到长沙渠问侬，为言真成一老翁。","功名妄念雪销了，只爱吟诗恼鱼鸟。","子归好在中秋前，看子新年胜故年。"],"title":"送萧仲和往长沙见张钦夫"}
