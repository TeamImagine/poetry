{"author":"赵汝鐩","id":98162,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["故人知我已膏车，折简殷勤祝访渠。","惜别匆匆留语笑，临时草草治肴蔬。","密遮池面荷千盖，斜插云头月一梳。","此夕凭栏又何日，雁来莫惜数行书。"],"title":"访别胡倅留饮水阁"}
