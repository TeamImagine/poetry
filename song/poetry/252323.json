{"author":"郑刚中","id":252323,"strains":["平○平仄○，○仄仄平○。","仄仄仄平○，平平仄平仄。","○仄平仄平，仄仄平仄仄。","平平仄仄仄，仄平仄仄仄。","仄仄平仄平，仄仄平仄仄。","平平平仄平，仄仄平仄仄。","仄仄○○○，仄仄仄平仄。","平平仄仄仄，仄仄平仄仄。","平○仄○平，仄仄仄仄○。","○仄仄平仄，仄仄平○仄。"],"paragraphs":["随缘禽在笼，观道蚁旋磨。","忽此作江行，开窗得虚坐。","回首城邑卑，极目天地大。","千山雨后绿，瘴烟不敢涴。","古木猿数枚，野渡僧一个。","蕉心黄渐肥，荔子红欲破。","浄练铺其中，到底只容柂。","烟消日乍出，四顾无所唾。","随行欠王维，笔墨愿借过。","收作小图画，素壁时横卧。"],"title":"出江  其二"}
