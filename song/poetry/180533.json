{"author":"王安石","id":180533,"strains":["平平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["城中灯火照青春，远引吾方避纠纷。","游衍水边追野马，啸歌林下应山君。","愁寻径草无求仲，喜对檐花有广文。","邂逅一樽聊酩酊，声名身后岂须闻。"],"title":"次韵酬宋玘六首  其三"}
