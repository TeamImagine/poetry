{"author":"欧阳修","id":79477,"strains":["仄仄平平仄，平平仄仄平。","平平平仄仄，平仄仄平平。","仄仄平平仄，○平仄仄平。","仄平平仄仄，○仄仄○平。","仄仄平平仄，○平仄仄平。","平平平仄仄，仄仄○平平。","仄仄平平仄，平平仄仄平。","仄平平仄仄，平仄仄平平。"],"paragraphs":["午漏声初转，归鞍路偶同。","天清黄道日，街阔绿槐风。","万国舟车会，中天象魏雄。","戢戈清四海，论道属三公。","自愧陪群彦，从来但朴忠。","时平容窃禄，岁晚叹衰翁。","买地淮山北，垂竿颍水东。","稻粱虽可恋，吾志在冥鸿。"],"title":"下直呈同行三公"}
