{"author":"陈韡","id":104922,"strains":["平仄平平仄仄平，仄平仄仄仄平平。","仄平平仄平平仄，仄仄平平仄仄平。","仄仄平平仄平仄，平平仄仄仄平平。","仄平仄仄平平仄，平仄平平仄仄平。"],"paragraphs":["浮世何尝有定居，惬情便可著茅庐。","久知名利为缰锁，爱此溪山似画图。","种菊疏篱慕陶令，栽梅浅水学林逋。","只须此地延风月，休问君王乞鉴湖。"],"title":"武夷筑精舍"}
