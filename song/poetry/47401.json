{"author":"杨万里","id":47401,"strains":["平仄平仄仄，平○平仄○。","平平仄仄仄，仄仄平平○。","仄仄平仄仄，仄平平仄平。","平○仄仄平，仄仄平平平。","仄○平○平，仄平仄○平。","平仄仄仄仄，仄仄平仄○。","？平仄○仄，平仄仄平平。"],"paragraphs":["山转江亦转，江行山亦行。","风鬟照玉镜，素练萦青屏。","我本山水客，澹无轩冕情。","尘中悔一来，事外怀孤征。","忽乘沧浪舟，仰高俯深清。","餐翠腹可饱，饮渌身顿轻。","鹧鸪不相识，还作故园声。"],"title":"明发陈公径过摩舍那滩石峰下十首  其六"}
