{"author":"曾旼","id":206030,"strains":["仄仄平平仄仄平，平平仄仄仄平平。","仄平仄仄仄平仄，平仄平平仄仄平。","平仄仄平仄仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["谪守凄凉卧郡斋，夫君失意偶同来。","海边故国渺何许，城上新楼空几回。","宁羡一囊供鹤料，会看千里跃龙媒。","清吟未免萦机虑，只恐飞鸥便见猜。"],"title":"次韵赵仲美表弟西斋自遣"}
