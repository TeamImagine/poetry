{"author":"郑穆","id":173519,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["菟符优寄宠清贤，邸吏相惊印绂鲜。","方面几称良太守，名区今作小神仙。","夏王古穴幽藏怪，贺监明湖冷浸天。","为语钱塘二千石，诗筒频发渡江船。"],"title":"送程给事知越州"}
