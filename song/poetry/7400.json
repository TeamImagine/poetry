{"author":"王之道","id":7400,"strains":["平平平仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["袚除聊复对江亭，樽酒相从一笑倾。","那得此时仍此乐，况逢难弟与难兄。","潺潺暮雨檐间溜，滑滑春泥柳外声。","好在海棠红合泪，向人凄怆益多情。"],"title":"上已日阻雨和王冲之韵"}
