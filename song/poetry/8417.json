{"author":"李处权","id":8417,"strains":["平平仄仄○，仄仄平仄仄。","平平○仄仄，仄仄仄仄仄。","仄平○平仄，平仄平仄仄。","○仄仄平平，仄仄平仄仄。","平平仄平仄，仄仄仄仄仄。","仄平平仄平，平仄○○仄。"],"paragraphs":["春云向晚留，夜雨凌晓濯。","花明娇欲语，柳绿浄可握。","化工了无尽，芳意殊未觉。","烧笋荐清尊，此味初不恶。","君知忘忧物，便是却老药。","百年终一炊，无事且行乐。"],"title":"雨后凝秀阁口占呈子方"}
