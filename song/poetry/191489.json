{"author":"冯山","id":191489,"strains":["仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平平仄，平平平仄仄平平。"],"paragraphs":["诏书天上颁春泽，经义人间沸海涛。","俊秀一时随品藻，文章万选即英豪。","溟鹏乍见抟风起，郡守宁辞劝驾劳。","当有奇才为时出，中元佳气似嵩高。"],"title":"甲子鹿鸣燕上呈诸秀才二首  其一"}
