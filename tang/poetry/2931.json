{"author":"杜甫","id":2931,"strains":["仄平平平仄，仄仄平○平。","仄平○仄仄，平仄平平平。","仄平仄仄仄，仄仄仄仄○。","仄仄仄平仄，仄平仄仄平。","仄仄仄仄仄，○平平仄平。","仄仄仄仄仄，仄平仄平平。","平仄仄仄仄，平平平仄平。","平平仄○平，仄仄仄平平。","仄仄仄仄平，仄仄仄仄平。","仄平仄平仄，仄仄仄平平。","○平仄平平，仄仄平仄平。","平仄○仄平，仄仄仄仄平。","平平仄仄仄，仄仄○○平。","平平平平仄，仄仄○平平。","仄平仄○平，平仄平仄平。","○平仄仄仄，仄仄平平平。"],"paragraphs":["与君陶唐后，盛族多其人。","圣贤冠史籍，枝派罗源津。","在今气磊落，巧伪莫敢亲。","介立实吾弟，济时肯杀身。","物白讳受玷，行高无污真。","得罪永泰末，放之五溪滨。","鸾凤有铩翮，先儒曾抱麟。","雷霆霹长松，骨大却生筋。","一失不足伤，念子孰自珍。","泊舟楚宫岸，恋阙浩酸辛。","除名配清江，厥土巫峡邻。","登陆将首途，笔札枉所申。","归朝跼病肺，叙旧思重陈。","春风洪涛壮，谷转颇弥旬。","我能泛中流，搪突鼍獭瞋。","长年已省柁，慰此贞良臣。"],"title":"敬寄族弟唐十八使君"}
