{"author":"白居易","id":16980,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["书报微之晦叔知，欲题崔字泪先垂。","世间此恨偏敦我，天下何人不哭儿。","蝉老悲鸣抛蜕后，龙眠惊觉失珠时。","文章十帙官三品，身后传谁庇荫谁。"],"title":"初丧崔儿报微之晦叔"}
