{"author":"戴表元","id":161269,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["节物悠悠不负公，江行三日雪花风。","云侵贺监山亭白，日在徐仙海岛红。","自笑得雏如病鹤，也思结伴附归鸿。","何时办得村田活，粝饭鱼羹百指同。"],"title":"辛丑岁十一月二十六日东归舟中示三子"}
