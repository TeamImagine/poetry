{"author":"王安中","id":233731,"strains":["仄○平仄平，仄○仄○仄。","仄仄平平平，平平平仄仄。","仄仄仄○○，平平仄平仄。"],"paragraphs":["客行天雨霜，屦穿敢留迹。","欲济河冰凘，蛟龙情不测。","去住两更难，凄寒断消息。"],"title":"同郡李达之贡辟廱偶试不利还乡及河不得济作二诗凄然读之殆难为怀因为次韵极其悲苦卒少纾之当烦刘元忠彭少逸同赋  其一"}
