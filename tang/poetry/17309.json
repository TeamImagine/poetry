{"author":"白居易","id":17309,"strains":["仄平○仄仄，平○仄平平。","仄仄平平仄，○○平仄平。","○平仄平仄，仄○仄○平。","仄仄○○仄，平平○平平。","○平平仄仄，仄仄仄○平。","仄仄平平仄，平○仄仄○。","仄平平仄仄，平仄仄平平。","仄仄平平仄，平平仄仄平。"],"paragraphs":["位逾三品日，年过六旬时。","不道官班下，其如筋力衰。","犹怜好风景，转重旧亲知。","少壮难重得，欢娱且强为。","兴来池上酌，醉出袖中诗。","静话开襟久，闲吟放盏迟。","落花无限雪，残鬓几多丝。","莫说伤心事，春翁易酒悲。"],"title":"残春咏怀赠杨慕巢侍郎"}
