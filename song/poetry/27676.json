{"author":"邓深","id":27676,"strains":["平平仄仄仄平平，仄仄平平平仄平。","平仄平平平仄仄，平平仄仄仄平平。","平平平仄平平仄，仄仄平平仄仄仄。","平仄平平平仄仄，平平仄仄仄平平。"],"paragraphs":["山斋长夏断过从，扫地长教尘灭踪。","松架青毛云翳日，扇摇白翅雪生风。","书床琴匣时相近，茶鼎熏炉间自供。","心地清凉无热恼，炎天直与冷秋同。"],"title":"夏日寓山斋"}
