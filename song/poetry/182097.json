{"author":"强至","id":182097,"strains":["仄仄仄仄平，仄平仄仄仄。","仄平仄仄仄，平平仄平仄。","平平仄仄仄，仄平仄平仄。","仄平仄平仄，仄平仄平仄。","仄仄仄仄平，仄仄仄平仄。","平平平○仄，仄平仄仄仄。","仄平○仄平，平仄仄平仄。","仄平平平平，仄平仄仄仄。"],"paragraphs":["择己要有持，择人要有别。","浅夫脱所守，柔颜附炎热。","庸儿昧所择，目前事苟悦。","彼柔有时变，尔炎有时歇。","歇者既死灰，变者遂刚铁。","平时绸缪地，一朝等楚越。","古人论淡交，君子保常节。","作诗贻知言，不为昧者说。"],"title":"书感"}
