{"author":"王十朋","id":22515,"strains":["仄仄平仄仄，平平仄平○。","平平仄仄仄，仄仄仄仄平。","平仄平仄平，平仄平平平。","平仄仄平平，仄仄仄仄平。","仄平○仄○，仄仄平仄平。","仄仄仄平仄，仄仄平仄平。","仄平平仄平，平○仄平平。","仄仄仄仄平，仄仄平仄○。","平平平○仄，仄仄平仄平。","平平仄仄仄，平仄平○平。","仄平仄平仄，仄仄仄仄平。","仄平仄仄仄，仄仄○仄平。","平平平仄平，平平仄平○。","仄平仄平仄，仄仄平平○。"],"paragraphs":["海错千万族，惟蚝不能行。","潮来腹自饱，亦足遂厥生。","翻笑鱼蟹虾，晨夜何营营。","风味与江瑶，可以次第名。","荐身炮炙间，壳破材始呈。","北客昔南食，一见生怪惊。","故人居海滨，群鲜厌庖烹。","酷爱此味真，不假姜桂橙。","遥怜山间友，混迹黎与骍。","蔬肠久不饱，肌骨尫且狞。","巨房饷馋腹，一笑百念平。","岂为饮食欲，实见亲旧情。","谁知虀盐余，盘餐味常并。","故乡实堪恋，未用图西行。"],"title":"和韩南食"}
