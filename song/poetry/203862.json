{"author":"孔平仲","id":203862,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平平平仄，仄平平仄仄平平。"],"paragraphs":["昔年随宦在筠阳，总角频趋数仞墙。","绿水近经王俭府，锦衣今见买臣乡。","能谈旧事情何厚，忽枉新诗味更长。","闾里优游正多暇，幸君时访读书堂。"],"title":"酬聂察推"}
