{"author":"卫宗武","id":133580,"strains":["平平○平平，平仄仄平仄。","平平仄平平，仄仄平平仄。","仄平平仄○，仄仄平仄仄。","仄平平仄仄，仄仄仄仄仄。","仄平○仄仄，仄仄仄平仄。","仄平平平平，仄仄仄平仄。","仄○仄平○，仄仄○仄仄。","仄仄仄平平，平○仄平仄。","仄平仄平平，平平仄平仄。","仄平仄仄平，平平仄○仄。","仄平仄○平，仄仄仄平仄。","平平平平平，仄平仄仄仄。","平平仄平平，仄仄平仄仄。","平○仄仄○，平仄平仄仄。","平平平平平，平平平仄仄。","仄仄平仄平，仄仄仄○仄。","平平平仄平，○仄平仄仄。","仄平平仄平，平仄仄平仄。","平仄仄平○，○仄仄仄仄。","仄仄仄○平，平平平仄仄。","平仄仄仄平，平平仄平仄。","仄仄平仄平，平仄仄平仄。"],"paragraphs":["春山如佳人，形色丽而秀。","兹来怅非时，已入朱明候。","片红飞不留，万绿新改旧。","接茵芳草蔓，偃盖古木茂。","黛鬟临水镜，一色浄无垢。","戛然鸣声幽，雅弄出禽口。","得闲此夷犹，不觉留滞久。","一叶泛澄川，萦回历农亩。","决渠散青秧，耕夫类成偶。","舍舟挟短筇，崎岖度重阜。","野芳气如兰，冉冉袭襟袖。","逶迤穷山椒，寸怀纳宇宙。","川原浩无涯，万象皆我有。","沧溟杳渺间，云梦吞八九。","昌黎开衡云，羊公登岘首。","顾我凡陋资，视此亦培𪣻。","虽然形气殊，兴趣无异否。","独嗟今昔殊，人事有迁贸。","而我老无闻，将与草木朽。","陟𪩘复降原，玄庐新结构。","伊傅不可怀，松乔以为友。","不死非所求，姑以佚吾寿。"],"title":"初夏登北山  其一"}
