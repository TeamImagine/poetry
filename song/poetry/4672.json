{"author":"释正觉","id":4672,"strains":["仄平平平○平仄，仄仄平仄平仄平。","○平仄仄仄平仄，仄仄仄平平仄平。","仄仄○○平仄仄，○○仄仄平平仄。","仄平仄仄仄平平，仄仄仄平平仄仄。","○平平仄仄仄平，平仄仄平仄仄仄。"],"paragraphs":["佛身光明了无垢，性水清浄常不浑。","降生沐浴吉祥事，要以大开功德门。","哆哆和和增口业，胶胶缀缀添尘结。","大家浄洗佛浑身，彻底洞然明皎洁。","长时诸佛洗我身，今日众僧洗我佛。"],"title":"偈颂二百零五首  其七一"}
