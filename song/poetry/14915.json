{"author":"王铚","id":14915,"strains":["平平仄平仄，平仄平仄平。","平平仄平○，仄仄○平平。","○平仄仄仄，平仄平平○。","○○仄仄仄，仄仄平仄平。","○平仄仄仄，平仄仄仄平。","仄仄仄仄仄，仄平平仄平。","仄平仄平仄，平仄平平平。"],"paragraphs":["松巅负残雪，高映寒食辉。","冲风忽飘堕，势若从天飞。","庭虚四散入，凌乱侵人衣。","衣重不忍拂，恐与清景违。","援琴弄太古，声淡节亦稀。","众笑己独赏，恍然迷是非。","乃知绝弦意，千载同依依。"],"title":"杂兴效阮步兵"}
