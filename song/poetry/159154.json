{"author":"方凤","id":159154,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平仄仄平。","仄仄仄平平平仄，平平仄仄仄平平。","平平仄仄平平仄，仄仄平平仄仄平。"],"paragraphs":["出郭幽探约里程，竹篱小语忽云生。","寺藏密树磬声得，客染流霞暑气清。","煮茗每闻松湍落，长苔半与石床平。","何来老衲吟魂尽，满壁多题世外情。"],"title":"读西峰寺壁间诗"}
