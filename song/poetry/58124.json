{"author":"张栻","id":58124,"strains":["仄平仄仄仄平平，仄仄平平仄仄平。","平仄平平仄仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["使君卜筑占芳洲，短槛疏篱处处幽。","风月随时供燕几，笑谈终日在中流。","翩翩影落来宾雁，漠漠寒生欲下鸥。","城市山林俱寓目，问君底处足消忧。"],"title":"题邢使君钓隠"}
