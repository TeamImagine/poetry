{"author":"陆游","id":38114,"strains":["平平平仄仄，仄仄平仄仄。","仄平仄仄仄，仄仄仄平仄。","仄平仄仄仄，仄仄仄平仄。","仄○平仄平，平仄平仄仄。","平○平平平，仄仄仄平仄。","平仄平平平，平平仄平仄。","仄○○仄平，仄仄仄仄仄。","平平仄○平，平仄仄仄仄。"],"paragraphs":["清晨推枕起，盥面吾事足。","岂无扫洒役，出市待归仆。","小餐亦已省，尚进药盈掬。","整衣登北堂，危坐巾一幅。","徐行梧楸阴，爱此雨余绿。","幽鸟东山来，锵鸣若琴筑。","静听兴未阑，稚子报饭熟。","欣然往从之，宁计食不肉。"],"title":"晨起"}
