{"author":"杜甫","id":2824,"strains":["仄仄平平仄，平仄平仄平。","平平仄仄仄，平仄平平平。","仄平仄仄平，仄仄仄仄平。","平平仄仄仄，仄仄仄仄平。","仄仄仄仄仄，平平仄平平。","平平仄仄仄，○○平平平。","仄平仄平仄，仄仄仄仄平。","仄平平仄仄，平仄平仄平。","仄平仄仄仄，仄仄仄平平。","仄平○仄仄，仄仄仄仄平。"],"paragraphs":["我有阴江竹，能令朱夏寒。","阴通积水内，高入浮云端。","甚疑鬼物凭，不顾翦伐残。","东偏若面势，户牖永可安。","爱惜已六载，兹晨去千竿。","萧萧见白日，汹汹开奔湍。","度堂匪华丽，养拙异考槃。","草茅虽薙葺，衰疾方少宽。","洗然顺所适，此足代加餐。","寂无斤斧响，庶遂憩息欢。"],"title":"营屋"}
