{"author":"李白","id":56074,"strains":["○仄平平仄，平平仄仄平。","平平平仄仄，平仄仄○平。","仄仄平平仄，平平仄仄平。","平平仄平仄，平仄仄平平。","仄仄○平仄，○平仄仄平。","○平仄平仄，○仄仄平平。"],"paragraphs":["张翰黄花句，风流五百年。","谁人今继作，夫子世称贤。","再动游吴櫂，还浮入海船。","春光白门柳，霞色赤城天。","去国难为别，思归各未旋。","空余贾生泪，相顾共凄然。"],"title":"金陵送张十一再游东吴"}
