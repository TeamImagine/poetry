{"author":"周必大","id":50679,"strains":["仄○仄平○平平，仄平仄仄○平平。","仄平平仄仄平仄，仄仄平仄平仄平。","仄平仄仄仄仄仄，仄仄仄仄平平平。","仄○平仄仄平○，平仄○仄○平平。","○平○仄仄平仄，仄仄仄平平仄平。","平平仄○仄仄仄，平仄仄仄平○平。","平平仄仄平仄○，仄○仄仄仄仄平。","仄平仄仄仄平仄，仄仄仄仄○平平。"],"paragraphs":["往闻澹庵评乡贤，有朋曰项如箎埙。","是非褒贬乃枝叶，孝友忠信为本根。","姓名不愿唱上第，诏旨特许旌高门。","化行同邑得模楷，经授犹子留渊源。","轻财重义续前烈，筑屋贮书贻后昆。","谁能渐磨入我室，毋但涉猎游其藩。","泉江况乃多侍从，远亲二郭近则孙。","学成衮衮上台省，健翮万里看腾骞。"],"title":"龙泉项汝弼字唐卿卢溪书院"}
