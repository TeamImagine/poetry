{"author":"张景修","id":196637,"strains":["平仄仄平仄，仄平平仄平。","仄仄平仄仄，仄平平仄平。","平○平平○，仄平平○平。","仄平仄仄平，平仄平平平。","仄平仄仄仄，○○仄仄平。","平平平平平，○仄平平平。","平平仄仄仄，仄仄○平平。","平平平仄平，平平仄平平。","平平平仄仄，仄仄仄仄平。","平仄仄仄仄，平平仄平平。"],"paragraphs":["医莫以人试，药能生死人。","十失为一次，望而知谓神。","尝闻秦医和，诊君知其臣。","岂无肘后方，埋没随埃尘。","韫师以愈疾，犹如臂屈伸。","华佗医之良，思邈医之真。","谁能不服药，一一如朱云。","斯堂名十全，全人亦全身。","方公谙药性，勇退盖此因。","金玉不足宝，人生系悲忻。"],"title":"题宁国县十全堂"}
