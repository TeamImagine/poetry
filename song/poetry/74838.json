{"author":"赵蕃","id":74838,"strains":["平仄平平仄仄平，仄平仄仄仄平平。","平平仄仄平平仄，仄仄平平平仄平。","仄仄仄平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["频向清时课郡功，履声长忆未央宫。","祇言治行称黄霸，果见朝廷征弱翁。","简注岂惟陛下圣，讙谣还见庶民同。","孰云故国非乔木，赐第行看又植桐。"],"title":"送韩建宁赴召二首  其一"}
