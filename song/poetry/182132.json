{"author":"强至","id":182132,"strains":["平平○平平，平仄平仄平。","平仄仄仄平，仄○仄平平。","平平仄仄仄，仄仄仄仄平。","仄仄平仄平，仄仄○仄平。","平○仄仄仄，仄仄仄仄平。","仄仄仄仄仄，仄仄仄仄平。","仄○仄仄平，仄平仄平平。","平仄仄仄仄，○仄仄○平。","仄平仄平仄，仄仄仄仄平。","平仄仄仄○，平仄仄仄平。","○平仄平平，平仄平仄平。","平仄仄仄仄，仄仄平平平。","平仄○仄仄，仄仄仄仄平。","仄仄仄仄仄，平仄仄仄平。","平平仄○仄，仄平仄仄平。","平仄平平仄，仄仄平平平。","仄平仄仄仄，平仄平平平。","仄平仄仄仄，平仄平平平。","仄平仄平平，平仄仄仄平。","平平仄平仄，仄仄平仄平。","仄仄平平○，仄仄平平平。","平仄仄平仄，○仄平平平。"],"paragraphs":["东风吹春来，移疾聊少休。","寒热战予躯，渐如错春秋。","侵寻日以剧，谒告牒屡投。","性命吾自安，所负空食羞。","交亲每问讯，爱者或见忧。","伏枕数晦朔，忽忽月四周。","有叟肆嗫嚅，咄哉我何尤。","腾口状予疾，张大实颇浮。","背憎詋休咎，唯恐予疾瘳。","宁独冀术胜，仍欲悦予仇。","叟乎汝何愚，天命非尔谋。","生死籍素定，理莫移恩雠。","身世如寄客，日月速置邮。","引照盍自儆，霜雪满汝头。","胡然不如止，胁肩谄贵游。","干进苟朝暮，利吻铦戈矛。","予今偶不死，官意滋悠悠。","却来坐省局，心迹逾林丘。","北扉对新篁，阴薄干已修。","薰风送潇洒，不博千户侯。","富贵功名间，有待终无求。","鸾凤志寥廓，燕雀徒啾啾。"],"title":"予初春被病中夏少间勉入省局偶成二十二韵"}
