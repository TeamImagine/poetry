{"author":"陆游","id":36684,"strains":["仄仄平平仄仄平，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["小筑林间避世纷，不妨野叟是知闻。","来游喜有檝迎我，归卧岂无云赠君。","得鹿梦回初了了，吠獒声恶尚狺狺。","从今雪夜频相过，纸帐蒲团要策勲。"],"title":"赠镜中隠者"}
