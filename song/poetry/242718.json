{"author":"李纲","id":242718,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["闻说年来亦失官，高怀应作等闲看。","傥来本自非吾有，既往何须更返观。","问舍梁谿欣共里，寄声闽岭慰南冠。","请公学取安心法，一点安时在处安。"],"title":"寄顾子美提举"}
