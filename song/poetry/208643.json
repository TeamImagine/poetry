{"author":"吕南公","id":208643,"strains":["平仄仄仄平○仄，仄平仄仄仄平仄。","○平仄仄○仄平，平平仄仄平平平。","平平平，仄？？，仄平仄仄平平仄。","仄仄平○仄仄平，平平仄仄○平仄。","○平仄仄平平仄，平仄仄平○仄仄。","平仄平○仄仄平，仄平仄仄平平仄。"],"paragraphs":["天下大辱无过乞，忍能饿死不终日。","空瓢曲杖行复嗟，高楹厚壁他人家。","风蓬蓬，雨臿臿，夜投野庙眠枯叶。","世上艰难有此时，强颜岂是相师法。","从来诟骂多言乞，僮客受之犹噎郁。","今日同行富者孙，末年祸福谁能必。"],"title":"乞士歌"}
