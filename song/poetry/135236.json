{"author":"邵雍","id":135236,"strains":["仄仄平平仄仄平，仄平平仄仄平平。","平平仄仄仄平仄，仄仄平平平仄平。","仄仄平平平仄仄，仄平平仄仄平平。","平平仄仄平平仄，仄仄仄平平仄平。"],"paragraphs":["万紫千红处处飞，满川桃李漫成蹊。","狂风猛雨日将暮，舞榭歌台人乍稀。","水上漂浮安有定，径边狼籍更无依。","流鶑不用多言语，到了一番春已归。"],"title":"落花吟"}
