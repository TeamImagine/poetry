{"author":"陆游","id":41803,"strains":["仄平仄仄仄平平，仄仄平平仄仄平。","仄仄平平仄仄仄，平平仄仄仄平平。","仄平仄仄平平仄，平仄仄平仄仄平。","平仄仄平平仄仄，平平仄仄仄平平。"],"paragraphs":["畏途半世困风波，老返家山得已多。","野饷虽无食指动，村醅也解醉颜酡。","梦残正欲还君枕，棋罢那知烂客柯。","松菊未荒风月在，应容老子且婆娑。"],"title":"园中把酒示邻曲二首  其一"}
