{"author":"李弥逊","id":253116,"strains":["平平平仄平平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["无形何用强安名，只么腾腾信脚行。","一事到头犹是幻，万缘何处可留情。","云归夜壑空难状，月落秋江影自生。","唯有厐家老居士，不将尘境碍虚明。"],"title":"次韵旸叔见示伽陀"}
