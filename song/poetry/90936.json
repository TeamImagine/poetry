{"author":"韩琦","id":90936,"strains":["平平平仄仄平平，平仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["春光浓簇宝津楼，楼下新波涨鸭头。","嘉节难逢真上巳，赐筵荣入小瀛洲。","仙园雨过花遗靥，御陌风长絮走球。","禊饮不须辞巨白，清明来日尚归休。"],"title":"丙午上巳琼林苑赐筵"}
