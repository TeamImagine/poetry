{"author":"白玉蟾","id":121085,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["偶然气分颇相同，道院新移喜毕工。","坐把诗吟中夜月，笑将酒洒一窗风。","博山香篆浮青蚓，古壁灯光吐玉虫。","君已酕醄吾酩酊，化为蝴蝶入槐宫。"],"title":"陪庄岁寒夜坐小酌"}
