{"author":"梅尧臣","id":57670,"strains":["平平仄仄平，仄仄平仄仄。","平平仄平○，平仄仄○仄。","仄仄仄○平，仄平仄仄仄。","平平仄平仄，仄仄仄平仄。","仄仄仄平平，平平○仄仄。","仄仄○平平，仄仄仄仄仄。","平仄仄平平，平平平仄仄。","平平平仄仄，仄仄平仄仄。","平平○○平，仄仄平仄仄。"],"paragraphs":["栖栖太学官，日厌尘坌积。","朋游绝经过，都未昧相识。","幸得养疏慵，不能事役役。","天京二贤佐，向晚忽来觌。","笑我似卢仝，环然空四壁。","只欠长须奴，诉尹恶少摘。","移榻近檐楹，谈诗俄至夕。","回车闾巷隘，跛马愁所历。","明朝看苍苔，已觉生辙迹。"],"title":"次韵和司马君实同钱君倚二学士见过"}
