{"author":"沈辽","id":189669,"strains":["仄仄仄仄仄，仄仄仄仄仄。","仄仄仄仄仄，仄仄平平仄。","平平仄仄仄，平仄仄○仄。","仄仄仄仄平，仄仄仄平仄。","平平仄平仄，仄平仄仄仄。","仄仄仄平仄，○仄平平仄。","平平仄○仄，仄仄平仄仄。","仄平仄仄平，平仄仄仄仄。"],"paragraphs":["老不在髪白，此态渐自迫。","唯老不在我，寄老山前石。","朝来石上坐，云气湿衣襞。","夜就石上眠，月影照岩壁。","何为市南老，一欢复一戚。","啧啧恨身老，更以身为役。","人言老且死，老死何足惜。","昔人有至言，人命在一息。"],"title":"寄老石"}
