{"author":"白居易","id":15120,"strains":["平仄仄平仄，平平仄平仄。","仄平平仄○，仄平仄平仄。","仄仄仄仄平，仄仄○平仄。","平平仄仄仄，仄○○仄仄。","仄仄平仄仄，平平仄平仄。","仄平平○平，仄仄仄平仄。","仄平○仄仄，平仄仄仄仄。","仄仄平仄○，平平仄仄仄。","仄仄仄仄平，平平平仄○。"],"paragraphs":["朝饮一杯酒，冥心合元化。","兀然无所思，日高尚闲卧。","暮读一卷书，会意如嘉话。","欣然有所遇，夜深犹独坐。","又得琴上趣，安弦有余暇。","复多诗中狂，下笔不能罢。","唯兹三四事，持用度昼夜。","所以阴雨中，经旬不出舍。","始悟独往人，心安时亦过。"],"title":"效陶潜体诗十六首 三"}
