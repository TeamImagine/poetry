{"author":"朱淑真","id":245679,"strains":["平平平仄仄平平，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["胭脂为脸玉为肌，未赴春风二月期。","曾比温泉妃子睡，不吟西蜀杜陵诗。","桃羞艳冶愁回首，柳妒妖娆祇皱眉。","燕子欲归寒食近，黄昏庭院雨丝丝。"],"title":"海棠"}
