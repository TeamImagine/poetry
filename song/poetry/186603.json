{"author":"杨杰","id":186603,"strains":["仄平仄仄平平平，仄仄仄仄○仄平。","仄平仄平仄平仄，仄仄平仄平○平。","仄○○平仄仄○，仄仄平○平平平。","仄平仄仄平平仄，平仄平仄平平○。","平平仄仄仄仄仄，仄仄平仄○平平。","平○平仄仄平仄，平平仄仄平平平。"],"paragraphs":["与君去岁金陵游，七月十日离楚州。","酒阑浩歌古亭下，白日雷雨催行舟。","片帆乘风破险浪，冉冉飞过芦花洲。","我时幸预鳌头荐，君以才术公卿留。","人生聚散散或聚，忽忽今会如萍浮。","君行何以赠君别，庄鹏九万抟髙秋。"],"title":"及第东归逢元举"}
