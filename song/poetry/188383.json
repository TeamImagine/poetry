{"author":"魏野","id":188383,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["紫诏征黄下碧虚，棠郊人送去何如。","深宜我后尊三老，未许伊川学二疏。","到想烟霞侵几杖，行愁花雨湿图书。","归期野客难陪从，空有吟魂逐后车。"],"title":"送鲍大监赴阙"}
