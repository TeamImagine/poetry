{"author":"陆游","id":36364,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","平仄平平仄平仄，平平平仄仄平平。"],"paragraphs":["和风薄霭过清明，减尽重裘觉体轻。","正午轩窗无树影，乍晴阡陌有莺声。","醸成西蜀鹅雏酒，煮就东坡玉糁羮。","扪腹翛然出门去，春郊何处不堪行。"],"title":"晚春感事四首  其二"}
