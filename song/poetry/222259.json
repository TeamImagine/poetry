{"author":"邹浩","id":222259,"strains":["平仄平平平仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平仄仄仄平。"],"paragraphs":["庚子同灾知几人，二公华显独超伦。","比闻贬责祠宫去，始信推移运数均。","势冷有官犹是贵，居闲无禄未为贫。","须知削籍投荒者，惟望归欤作幸民。"],"title":"闻王吕二公罢郡皆得宫观"}
