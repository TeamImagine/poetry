{"author":"刘克庄","id":115505,"strains":["仄仄平平仄平仄，平平仄仄仄平平。","仄平仄仄平平仄，仄仄平平仄仄平。","平仄平平仄平仄，仄平仄仄仄平平。","仄平平仄平平仄，仄仄平平仄仄平。"],"paragraphs":["仲氏联芳比酥酪，长君独冷饱虀咸。","五升日籴尤清苦，一枕风来且黑甜。","儒馆谁怜郑公老，颍川空说许丞廉。","朔斋平昔知心者，细读新铭笔力严。"],"title":"挽卓元夫国博一首"}
