{"author":"郑永中","id":212342,"strains":["平平仄仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["公余乘兴步危楼，十里如云翠欲流。","多稼芃芃天外阔，平湖渺渺望中浮。","方忻民乐庭无讼，更听农歌岁有秋。","吏责已宽聊自得，待凭诗酒寓优游。"],"title":"观稼阁"}
