{"author":"赵蕃","id":75136,"strains":["平仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["生事平生非我谋，饥寒长是费君忧。","相如自厌游成倦，曲逆人知老不侯。","尽室经年曾未厌，一官千里去难留。","异时安否如相忆，一问溪头上水舟。"],"title":"留别俞孝显孝扬"}
