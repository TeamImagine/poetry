{"author":"楼钥","id":66567,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄仄平仄，仄仄平平平仄平。","仄仄仄平平仄仄，平平仄仄仄平平。"],"paragraphs":["脱身场屋几春秋，故步重寻我自羞。","闭置有如三日妇，画成应遣一生愁。","与钱谁是老司业，送酒更无贤郡侯。","掩卷出门花下坐，真成一酌散千忧。"],"title":"永嘉试院谢曾使君送酒  其二"}
