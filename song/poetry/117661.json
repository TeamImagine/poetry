{"author":"戴昺","id":117661,"strains":["平平仄平平，仄仄仄平仄。","仄仄平○平，仄仄仄仄仄。","仄平仄仄平，仄仄仄仄仄。","仄○平平平，仄仄仄仄仄。","平平平仄仄，仄仄平仄仄。","仄平平○平，平仄仄○仄。","仄平仄平○，平○仄仄仄。"],"paragraphs":["开棂纳晨光，隠几挹寒翠。","以我胸中真，会彼景外意。","孰因夜息存，孰使昼梏累。","念虑方清明，体认贵切至。","峨峨成九仞，进进基一篑。","朂哉亭中人，涵养玉其粹。","卷舒意何如，颜回坐忘地。"],"title":"夏肯甫晓山亭"}
