{"author":"陆游","id":32681,"strains":["仄仄仄平平，平平仄仄平。","仄平平仄仄，平仄仄平平。","仄仄平平仄，平平仄仄平。","平平仄平仄，仄仄仄平平。"],"paragraphs":["有酒不谋州，能诗自胜侯。","但须绳系日，安用地埋忧。","射雉侵星出，看花秉烛游。","残春杜陵雨，不恨湿貂裘。"],"title":"夜梦从数客雨中载酒出游山川城阙极雄丽云长安也因与客马上分韵作诗得游字"}
