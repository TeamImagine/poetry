{"author":"刘攽","id":183843,"strains":["仄平平仄平平仄，平平仄平平仄平。","平仄平平平仄仄，平平平仄仄平平。","仄仄○平仄○仄，仄平仄仄仄平平。","仄平仄平仄仄仄，仄仄仄平平仄平。"],"paragraphs":["子云投阁为奇字，君山杀身非谶书。","埋狱谁能知匣剑，焚城何意祸池鱼。","赐玦应知谢冠佩，杖藜自尔就田庐。","丈夫盖棺事乃已，白发勿羞樵与渔。"],"title":"寄人"}
