{"author":"陆游","id":40590,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平仄平仄仄，平平平仄仄平平。"],"paragraphs":["乞骸自喜脱风尘，北陌东阡负耒身。","梦里相逢无竖子，面间时出有真人。","闲凭曲几还终日，不出衡门动过旬。","送老齑盐君勿笑，天教成就一生贫。"],"title":"入冬病体差健而贫弥甚戏作"}
