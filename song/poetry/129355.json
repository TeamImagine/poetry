{"author":"李曾伯","id":129355,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["枫染酏颜菊亦酣，霜天风味饱相谙。","马蹄去去江之北，雁影来来塞以南。","云外数峰轻抹翠，雨余一水碎挼蓝。","肩舆催问谁家宿，落日西山已半含。"],"title":"宁国道间即事"}
