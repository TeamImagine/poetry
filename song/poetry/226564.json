{"author":"谢逸","id":226564,"strains":["○平仄○平，○仄平仄仄。","平平仄仄平，仄仄平仄仄。","仄仄仄平仄，平平仄○仄。","平仄○平仄，仄仄平平仄。","平平仄平平，仄仄仄平仄。","仄仄仄仄平，仄平仄○仄。","仄平仄仄仄，仄仄○仄仄。","平仄仄平平，○仄平平仄。","仄仄仄平仄，仄平仄平仄。"],"paragraphs":["长沙隔重湖，苍莽无四壁。","骚魂驾鬼车，月黑阴火赤。","念彼泮宫老，官居寄禅寂。","虽绾参军绶，尚带山林色。","萧然列仙癯，粹气润圭璧。","坐见屈在墙，作诗吊沈溺。","鄙夫不解事，勇退如六鹢。","安得快哉风，吹我垂天翼。","不假蜚霞佩，置身在君侧。"],"title":"怀汪信民"}
