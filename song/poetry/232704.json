{"author":"夏竦","id":232704,"strains":["仄仄平平仄，平平仄仄平。","平平仄仄仄，平仄仄平平。","仄仄○○仄，○平仄仄平。","仄平平仄仄，仄仄仄平平。","仄仄平平仄，平平仄仄平。","平平○仄仄，平仄仄平平。"],"paragraphs":["绿荈圜规异，红縢篆印新。","争先御府贡，初摘建溪春。","腻滑重苍璧，娇黄聚麹尘。","焙痕连井字，鳯刻叠龙鳞。","玉座均芳旨，金华宠侍臣。","斋心分一饼，持赠辋川人。"],"title":"送鳯茶与记室燕学士诗"}
