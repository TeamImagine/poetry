{"author":"晁说之","id":219264,"strains":["平平○仄仄○平，仄平○平仄○仄。","仄平平○仄仄仄，仄仄仄仄仄仄仄。","仄仄平平仄仄仄，仄仄平仄○平仄。","仄仄平平仄仄平，仄平○平仄仄仄。","平平仄仄平平仄，仄仄平仄平仄仄。","平平仄仄仄仄仄，仄仄仄平仄仄仄。"],"paragraphs":["知章骑马似乘船，我今乘船若骑马。","舳鸣舻喷索莫驭，左磬右控手不把。","稍稍风恬可骋望，忽忽波骇难游冶。","既信河流怒颊豪，不疑瞿唐不可下。","婆儿未用伧儿怪，赤马能战驰马败。","伧儿自哂亦以屡，愧尔会稽夏仲御。"],"title":"乘小艇戏作"}
