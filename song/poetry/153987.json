{"author":"周密","id":153987,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["林峦蕴秀玉生晖，左界楼台近紫微。","画里江湖春浩荡，骚中草木日芳菲。","鶑迁锦树香连屋，鹤唳青桐露湿衣。","一段高寒无写处，吟情闲逐片云飞。"],"title":"宝山园即席次韵"}
