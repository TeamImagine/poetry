{"author":"杨亿","id":210466,"strains":["仄仄○平仄仄平，仄平平仄仄○平。","平平仄仄平平仄，仄仄平平仄仄平。","仄仄○○平○仄，仄○○仄仄平平。","仄平平仄平平仄，○仄平平仄仄平。","平仄平平平仄仄，平平仄仄仄平平。","平平仄仄平平○，平仄○平○仄○。","仄仄平平○仄仄，○○平仄仄○○。","仄平仄仄平平仄，仄仄○平仄仄○。"],"paragraphs":["两掖深沉大帝居，紫微西省掌泥书。","天阍启钥趋朝后，侍史焚香起草初。","五吏援毫才患少，万钱分膳食无余。","凤池荀令连宾阁，骑省潘郎对直庐。","烟气霏霏生屋瓦，雷声隐隐度宫车。","沧波满壁浮兰橑，修竹当轩荫绮疏。","性懒无堪过叔夜，思迟多病似相如。","缭垣直北银台路，拭目看君侍玉除。"],"title":"省中当直即事书怀兼简阁长李舍人"}
