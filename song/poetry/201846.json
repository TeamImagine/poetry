{"author":"彭汝砺","id":201846,"strains":["平平平仄仄平平，仄仄平仄仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["君栖京国我天涯，病眼相望泪满衣。","邂逅得为千里会，仓皇不及一言归。","穷通固属时之遇，取舍犹惭议者非。","未得宠光荣里落，久行犹足慰庭闱。"],"title":"东流道遇伯兄西归寄二篇  其一"}
