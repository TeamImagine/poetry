{"author":"黄公度","id":21549,"strains":["仄仄平平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平仄平仄平。"],"paragraphs":["怪底穷途遭白眼，依然别酒对青春。","百年甘旨为贫计，千里羁栖有故人。","道在不妨轻去鲁，功成他日会归秦。","江淮若遇南飞翼，尺素无忘东海滨。"],"title":"送余子美归淮上"}
