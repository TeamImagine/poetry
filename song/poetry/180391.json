{"author":"王安石","id":180391,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄平平平。","平平平仄平平仄，仄仄平平仄仄平。"],"paragraphs":["神女青腰宝髻鸦，独藏云气委飞车。","夜光往往多联璧，白小纷纷每散花。","珠网𫄥连拘翼座，瑶池淼漫阿环家。","银为宫阙寻常见，岂即诸天守夜叉。"],"title":"读眉山集次韵雪诗五首  其二"}
