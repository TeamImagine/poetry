{"author":"胡寅","id":12007,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["浆酒香浮桂与椒，此间谁惜马蹄遥。","爱君涧壑沉吟树，笑我江湖濩落瓢。","前日好风犹泛座，只今零露已盈条。","东山妓女诚何算，颇羡周郎得小桥。"],"title":"过明田寺会杨李二生于碧玉三首  其三"}
