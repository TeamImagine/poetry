{"author":"王维","id":45842,"strains":["平仄仄仄平，仄平仄平平。","仄平仄仄○，○仄平平平。","平平仄仄仄，平仄平仄平。","仄仄仄仄平，平平平仄平。","平平平平平，仄仄仄平○。","平仄平仄平，平仄仄平平。","仄平仄平仄，仄仄○平平。"],"paragraphs":["风景日夕佳，与君赋新诗。","澹然望远空，如意方支颐。","春风动百草，兰蕙生我篱。","暧暧日暖闺，田家来致词。","欣欣春还皋，淡淡水生陂。","桃李虽未开，荑萼满芳枝。","请君理还策，敢告将农时。"],"title":"赠裴十迪"}
