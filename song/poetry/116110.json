{"author":"刘克庄","id":116110,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["曾见弘文馆盛开，难将汗脚涴金台。","搜山不见之推出，入海难呼太白来。","士各自媒谁待聘，世皆欲杀少怜才。","空存先帝昭回笔，永閟巾箱不忍开。"],"title":"感昔"}
