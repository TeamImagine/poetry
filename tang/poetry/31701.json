{"author":"郑谷","id":31701,"strains":["仄平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平仄仄仄，平平平仄仄平平。"],"paragraphs":["建章宫殿紫云飘，春漏迟迟下绛霄。","绮陌暖风嘶去马，粉廊初日照趋朝。","花经宿雨香难拾，莺在豪家语更娇。","秦楚年年有离别，扬鞭挥袖灞陵桥。"],"title":"阙下春日"}
