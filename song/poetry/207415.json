{"author":"黄庭坚","id":207415,"strains":["平平仄仄仄平仄，仄仄平平平仄仄。","平平仄仄仄平仄，仄仄仄平平仄仄。","平平仄仄仄平仄，仄○仄仄仄平平。","○○平仄仄仄仄，仄仄平平平仄平。","仄平平平平仄仄，平平仄仄平仄仄。","仄○仄平仄○仄，平平平平仄平仄。"],"paragraphs":["刘侯惠我大玄璧，上有雌雄双凤迹。","鹅溪水练落春雪，粟面一杯增目力。","刘侯惠我小玄璧，自裁半璧煮琼爢。","收藏残月惜未碾，直待阿衡来说诗。","绛囊团团余几璧，因来送我公莫惜。","个中渴羌饱汤餠，鸡苏胡麻煮同吃。"],"title":"奉谢刘景文送团茶"}
