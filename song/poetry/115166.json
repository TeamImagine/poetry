{"author":"刘克庄","id":115166,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["将钱聘汝向雕笼，稳卧花阴晓日红。","鸷性偶然捎蝶戏，鱼餐不与饲鸡同。","首斑虚有含蝉相，尸素全无执鼠功。","岁暮贫家宜汰冗，未知谁告主人公。"],"title":"责猫"}
