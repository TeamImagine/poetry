{"author":"艾性夫","id":165219,"strains":["平平仄平平仄仄，平仄平平仄○仄。","平平仄仄○仄平，○仄平平仄平仄。","平平仄仄仄仄平，仄仄仄仄仄平平。","仄平仄仄仄○仄，仄仄仄仄平平平。","平平仄仄仄仄仄，仄○平○仄○仄。","仄○仄仄○平平，平仄平○仄平仄。"],"paragraphs":["山翁手持青石骨，疑是元宾瘗中物。","支床捣练应不然，中裂何由半存没。","冰池既决不可堤，镜面已破那能规。","达人不必顾堕甑，好事大率逢轰碑。","寒蝉饱饮供晓滴，尽了山中病磨墨。","太和磔裂三千年，何处人间有完璧。"],"title":"赋壬一侄孙破砚"}
