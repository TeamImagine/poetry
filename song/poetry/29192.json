{"author":"韩元吉","id":29192,"strains":["平仄仄○仄，仄平平仄平。","仄平○平仄，仄平平仄平。","平平仄平平，仄仄仄仄平。","仄仄平仄仄，平平平仄平。","平○仄仄仄，仄仄○平平。","平平○仄仄，平仄仄○平。","仄仄平平○，平平仄○平。","平仄仄平仄，平平仄○○。","仄○仄平仄，仄仄仄仄平。","○平平平仄，仄仄平仄平。","平平仄仄仄，仄仄仄仄○。","仄平仄平平，仄仄平仄平。","仄仄仄仄仄，仄平仄○平。","平平仄平仄，平平仄平平。"],"paragraphs":["春事已过半，豫怀风雨忧。","苦无亲朋乐，自携儿女游。","丁山峙城南，老稚载一舟。","狭径登诘曲，轩窗居上头。","遐观接去鸟，俯视临清流。","溪花正烂漫，堤柳绿且柔。","杳霭烟云间，前瞻帝王州。","田野乱棋布，山川莽相缪。","病妻不能饮，取酒自劝酬。","鲜妆谁家妇，造席为我讴。","风光亦可醉，景物似见留。","惜无百金资，买此林壑幽。","岁月实易得，里闾尚沈浮。","归来暮钟响，蘋风动沧洲。"],"title":"寒食前三日携家至丁山"}
