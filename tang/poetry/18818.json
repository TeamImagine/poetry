{"author":"李绅","id":18818,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["岚光花影绕山阴，山转花稀到碧浔。","倾国美人妖艳远，凿山良冶铸𬬻深。","凌波莫惜临妆面，莹锷当期出匣心。","应是蛟龙长不去，若耶秋水尚沈沈。"],"title":"若耶溪"}
