{"author":"陆游","id":40432,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄仄平。","平平仄仄平平仄，仄仄平平仄仄平。"],"paragraphs":["三伏无多暑渐微，登临清晓试缣衣。","风高病木初凋叶，潦退流萍尚半扉。","白首重来空感昔，清尊相属欲忘归。","犹怜不负湖山处，好在平生旧钓矶。"],"title":"湖上"}
