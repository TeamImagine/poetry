{"author":"王益柔","id":146898,"strains":["仄平仄仄平平仄，仄仄平平仄平仄。","仄平仄仄仄平平，平仄平平平仄仄。","仄仄平平平仄仄，平平○仄平○仄。","平平仄仄仄平平，仄仄平平平仄仄。","平平仄仄仄平平，平仄平平平○仄。","平平仄仄平平仄，平仄平平○仄仄。","平平仄仄仄平平，平仄平平仄平仄。","平平仄仄○○平，平仄平平仄仄○。","仄平仄仄平仄仄，仄仄平平平仄平。"],"paragraphs":["四明旧说南湖好，岁久濒厓变涂潦。","建旟一日得贤侯，千里山川真再造。","偃月堤成车马道，湖光如截天如抱。","鸳鸯瓦影乱凫鹥，绿柳环堤花映岛。","珠宫贝阙竞来还，泉客鲛人争献宝。","春风浩荡波涛起，仿佛仙人骑赤鲤。","金盘下箸饱鲈鱼，尘事茫茫隔烟水。","都人士女从如云，丝竹清音两岸闻。","饮酣落笔歌绿水，烂漫天葩飘远芬。"],"title":"遥题钱公辅众乐亭"}
