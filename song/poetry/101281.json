{"author":"赵抃","id":101281,"strains":["平○平平仄，仄仄平平平。","平平仄仄○，平仄平仄平。","仄平○平仄，仄仄平仄平。","平平仄仄○，平仄○平平。","○平仄平仄，仄仄平平平。","平平仄仄仄，平仄平仄平。","仄仄平平平，仄平仄平平。","仄平仄平仄，○仄平平平。","仄平平仄仄，仄仄平仄○。","仄平平仄仄，仄仄平平平。","仄仄○仄仄，仄平平平平。","平平仄仄仄，仄仄仄仄平。","平仄仄仄仄，平仄平○○。","平平平平○，仄仄仄仄平。","仄平仄仄仄，○仄平○平。","平平仄平仄，？仄平平平。","仄平平仄平，仄仄仄仄平。","仄仄仄仄仄，平仄平平平。"],"paragraphs":["吾观樊生者，气焰凌云霄。","逢人肆议论，芬馥兰与椒。","去年应秋诏，入贡天子朝。","南宫摈不收，归迹如蓬飘。","长途病憔悴，旧里门萧条。","今时贱未用，无计逃诮嘲。","昨日升吾堂，出诗振琼瑶。","自云世儒学，其胄来遥遥。","异哉先冢上，有木名百僚。","一根初两干，干木仍骈交。","茂育三十稔，曷为风霜凋。","材奇固得地，抱合势已乔。","连理古所瑞，于义尤昭昭。","奚哉私门中，福寿不可邀。","善祥既失效，叹惋成长谣。","吾言异于是，矧世逢虞尧。","力为君子儒，进道忽使消。","积德庆厥后，斯木诚非妖。"],"title":"次韵樊祖安秀才连理木"}
