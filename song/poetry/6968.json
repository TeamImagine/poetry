{"author":"李若水","id":6968,"strains":["平平仄仄平平平，平平仄仄平仄平。","平平仄平仄仄仄，仄平平仄平仄平。","平仄平平平仄仄，○仄仄平平仄平。","平平仄仄○平仄，平平平○平平平。","平平仄仄仄平仄，仄仄仄平平仄平。","平○平仄仄仄仄，平平仄仄平平平。","平平仄仄仄平仄，仄平平仄平平平。","仄平平仄仄平仄，○○仄仄仄平平。"],"paragraphs":["虚堂夜坐灯微明，家无婢子谁学笙。","徐而得之笑绝倒，数锨炉火围短罂。","君势炎炎方得计，缘底不平为此鸣。","诗人耳冷教坊乐，虫歌蛙吹聊娱情。","天公有意慰酸冷，勺水便成鸾凤声。","抽牵狂绪挽不断，呼儿漉酒飞银觥。","须臾火尽竟何有，枕书酣卧衰颜頳。","尚疑魂梦带余想，齁齁鼻息旁人惊。"],"title":"夜坐瓶忽成韵作诗记之"}
