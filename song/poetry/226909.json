{"author":"赵鼎臣","id":226909,"strains":["仄仄平仄仄仄平，平平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["一舍相望马不前，秋风搔首故依然。","江湖流落三千里，笔砚追随二十年。","叹我尘埃凋发齿，知君卜筑近林泉。","生涯粗足能归否，老大何妨不着鞭。"],"title":"次岢岚军寄保德倅同年王粹公"}
