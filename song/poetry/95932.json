{"author":"苏泂","id":95932,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["边松坐石日从容，故国灵光只我公。","岂有文章高海内，独将身世老山中。","丹头跃笋分明异，梅萼含椒即渐红。","千岁斯人要宗主，不妨留眼送归鸿。"],"title":"寿陆放翁三首  其二"}
