{"author":"刘长卿","id":55081,"strains":["仄平平仄○平仄，仄仄平平仄平仄。","平平仄仄仄平○，平仄平平仄○仄。","○仄平仄平仄平，仄平仄仄○仄平。","平平平仄仄平仄，平平仄仄平平平。","仄○平平○仄仄，○平仄仄平平仄。","仄○平仄仄平平，平仄平仄平平平。","平平平仄平仄仄，仄仄仄仄平平○。","平仄仄平○仄仄，仄仄仄平平仄仄。"],"paragraphs":["旧游怜我长沙谪，载酒沙头送迁客。","天涯望月自霑衣，江上何人复吹笛。","横笛能令孤客愁，渌波淡淡如不流。","商声寥亮羽声苦，江天寂历江枫秋。","静听关山闻一叫，三湘月色悲猿啸。","又吹杨柳激繁音，千里春色伤人心。","随风飘向何处落，唯见曲尽平湖深。","明发与君离别后，马上一声堪白首。"],"title":"听笛歌"}
