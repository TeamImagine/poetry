{"author":"黄庚","id":160515,"strains":["仄仄平平平仄平，仄平平仄仄平平。","仄平平仄平平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄仄平平仄平。"],"paragraphs":["万里无云天宇宽，十分秋色上楼看。","月浮沧海蟾光湿，星落明河象纬寒。","醉后尽教诗笔健，吟边莫放酒杯干。","一声长笛知何处，愁杀夜深人倚阑。"],"title":"对月"}
