{"author":"苏轼","id":194420,"strains":["仄仄仄○平，仄平仄仄仄。","仄平平仄仄，仄仄平○仄。","平平仄平仄，仄仄平平仄。","平仄仄平○，平仄○仄仄。","○○仄平仄，平仄平仄仄。","平平○仄平，仄仄○○仄。"],"paragraphs":["卯酒困三杯，午餐便一肉。","雨声来不断，睡味清且熟。","昏昏觉还卧，展转无由足。","强起出门行，孤梦犹可续。","泥深竹鸡语，村暗鸠妇哭。","明朝看此诗，睡语应难读。"],"title":"二月二十六日雨中熟睡至晚强起出门还作此诗意思殊昏昏也"}
