{"author":"王安石","id":180400,"strains":["仄平平仄仄平平，仄仄平平仄仄平。","平仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["得贤方慕北山莱，赤白中天二府开。","功谢萧规惭汉第，恩从隗始诧燕台。","曾留上主经过迹，更费高人赋咏才。","自古落成须善颂，扫除东阁望公来。"],"title":"张侍郎示东府新居诗因而和酬二首  其一"}
