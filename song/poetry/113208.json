{"author":"李觏","id":113208,"strains":["仄○仄平仄，仄平○平平。","仄平○仄仄，仄仄仄仄平。","平○平平○，平平平平平。","仄仄仄仄仄，仄仄仄仄○。","平平仄平仄，仄仄仄平平。","平仄仄仄平，仄仄仄平○。","平仄平仄平，平平仄平平。","平平平仄仄，仄○平平平。","仄平平仄平，仄仄平平平。","○仄仄仄平，仄○○仄平。"],"paragraphs":["子长汉良史，笔锋颇雄刚。","惜哉闻道寡，气志苦不常。","心如虫丝轻，随风东西扬。","一事若可喜，不顾道所长。","公言绌原宪，侠贼乃为良。","仁义谓足羞，货殖比君王。","黄老先六经，斯言固猖狂。","吁嗟夫子没，两观无刑章。","予怀班孟坚，驳议何洋洋。","传与后世人，慎思其否臧。"],"title":"读史"}
