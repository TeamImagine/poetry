{"author":"王之道","id":7156,"strains":["仄平○平平，平平仄平仄。","平平仄仄仄，仄仄仄平仄。","仄平仄仄平，仄仄仄○仄。","仄平平仄仄，平仄仄平仄。","平平仄平平，仄仄仄平仄。","平平仄平平，○平○平仄。","仄平平○○，仄仄平仄仄。","平平仄平仄，平仄仄平仄。","平仄平仄平，仄仄平仄仄。","仄○平仄平，平平仄平仄。"],"paragraphs":["老松如蛟龙，秋来露鳞甲。","雷霆昨夜雨，奋迅以时发。","道人粲可流，出世雨相法。","至今狮子吼，狐兔尚惊怛。","金绳小金山，突兀一峰拔。","桐城旧知音，相招遗书札。","世情强轻重，祖道无广狭。","天宁有佳句，钟磬鬬铿戛。","嗟予丘壑姿，晚岁麋鹿狎。","属和良不工，前诗万钧压。"],"title":"和天宁因上人韵送僧用懿住桐城金绳山"}
