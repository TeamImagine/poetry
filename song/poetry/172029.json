{"author":"王翊龙","id":172029,"strains":["仄平仄仄仄平平，平平平平仄仄平。","平仄平平平仄仄，仄平平仄仄平平。","平平仄仄平平仄，仄仄平平平仄平。","平仄平平平仄仄，平平仄仄仄平平。"],"paragraphs":["绣衣玉斧下青冥，端为斯文主夏盟。","师道更全双璧白，讲堂初奏六茎清。","秦灰不烬诗书种，孔壁犹铿丝竹声。","惟有渔翁祇自叹，谈经敢望汉鸿生。"],"title":"谢王绣使同二教举充讲宾"}
