{"author":"陆游","id":40863,"strains":["仄仄平平仄仄平，仄平平仄仄平平。","仄平仄仄平平仄，仄仄平平平仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。"],"paragraphs":["细霭斜阳一片秋，数家茅屋小江头。","橹声远入菰芦夹，鸟阵斜飞兰杜洲。","暂住便成闲啸咏，欲归更复小迟留。","老翁脚力犹能健，明日重来倚寺楼。"],"title":"小江"}
