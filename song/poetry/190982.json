{"author":"韦骧","id":190982,"strains":["平仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["荣养如公世所稀，薤歌今日勿深悲。","生封郎位腰金贵，老向仙乡拥节随。","积德已酬高闬志，遗踪何愧北山移。","义方有子声华重，千古灵丘起后思。"],"title":"致政孙大夫挽词"}
