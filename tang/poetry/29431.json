{"author":"曹唐","id":29431,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["寂寥深木闭烟霞，洞里相知有几家。","笑看潭鱼吹水沫，醉嗔溪鹿吃蕉花。","穿厨历历泉声细，绕屋悠悠树影斜。","夜静著灰封釜灶，自添文武养丹砂。"],"title":"赠南岳冯处士二首 二"}
