{"author":"苏轼","id":194771,"strains":["仄仄平仄平，○平仄平仄。","平平仄平仄，仄平仄仄仄。","仄平仄平○，仄仄○仄仄。","仄○仄平仄，平仄仄平仄。","仄平仄仄仄，○仄○仄仄。","平平仄平○，仄仄平仄仄。","仄仄仄平平，○仄仄仄仄。","仄平平仄仄，平仄平仄仄。","平仄平仄仄，仄仄○仄仄。","仄○平仄平，仄平○平仄。","○平平仄仄，平平仄○仄。","○平○仄仄，○仄仄平仄。","平平○○平，仄仄仄平仄。","仄仄仄平仄，仄仄仄平仄。","仄平○仄平，仄仄平仄仄。"],"paragraphs":["楚有孙叔敖，长城隠千里。","哀哉练裙子，负薪蹑破履。","岂无故交亲，逝去如覆水。","不如老优孟，谈笑托谐美。","世家不可恃，如倚折足几。","祥符有贤相，手握天下砥。","懿敏亦名公，三贵德爵齿。","盖棺今几日，公子谁料理。","谁要卿料理，欲说且止止。","宅相开府公，久为苍生起。","如何垂老别，冰盘馈苍耳。","亲嫌妨鹗荐，相对发微泚。","新诗如弹丸，脱手不移晷。","我亦老宾客，苦语落纨绮。","莫辞三上章，有道贫贱耻。"],"title":"次韵王定国谢韩子华过饮"}
