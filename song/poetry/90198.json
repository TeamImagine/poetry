{"author":"张方平","id":90198,"strains":["平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄仄平平仄平。","仄仄仄平平仄仄，仄平平仄仄平平。"],"paragraphs":["奇峰叠𪩘无重数，横涧飞泉会一谿。","老树藤萝从古长，寒空云霭与天迷。","幽中应有神仙住，深处唯闻猿鸟啼。","野性旧多山水癖，恨无心赏此相携。"],"title":"青阳峡"}
