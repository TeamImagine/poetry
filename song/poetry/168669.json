{"author":"文同","id":168669,"strains":["仄仄平平仄仄平，仄平平仄仄平平。","仄平平仄仄平仄，仄仄仄平平仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["驱役精魂入大幽，满编奇绝尽冥搜。","不教天地略容隠，应与鬼神同访求。","海藏光芒开宝玉，羽林锋刃立戈矛。","萧台自好携归去，莫向人间苦暗投。"],"title":"李道士惠琴轩集  其一"}
