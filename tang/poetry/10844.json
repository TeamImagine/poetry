{"author":"刘禹锡","id":10844,"strains":["平平仄仄仄仄平，平平仄仄平平平。","平平仄仄仄平仄，仄平平平仄平仄。","仄平仄仄仄仄平，平仄平平仄仄平。","仄平平仄仄平仄，平平仄仄○平平。","平平平仄仄平仄，仄仄平平平仄仄。","平平平平仄仄仄，平仄仄平平仄仄。","仄平仄仄平平平，平平仄仄○平平。","平平平平仄○平，仄○仄平○○○。","平平仄○仄平平，仄仄仄仄平平平。","仄○仄仄平仄仄，平仄○平仄平仄。","仄○平仄○平平，平○平仄平仄○。","平○仄平平仄仄，平平仄仄○平平。"],"paragraphs":["胡尘昔起蓟北门，河南地属平卢军。","貂裘代马绕东岳，峄阳孤桐削为角。","地形十二虏意骄，恩泽含容历四朝。","鲁人皆解带弓箭，齐人不复闻箫韶。","今朝天子圣神武，手握玄符平九土。","初哀狂童袭故事，文告不来方振怒。","去秋诏下诛东平，官军四合犹婴城。","春来群乌噪且惊，气如坏山堕其庭。","牙门大将有刘生，夜半射落欃枪星。","帐中虏血流满地，门外三军舞连臂。","驿骑函首过黄河，城中无贼天气和。","朝廷侍郎来慰抚，耕夫满野行人歌。"],"title":"平齐行二首 一"}
