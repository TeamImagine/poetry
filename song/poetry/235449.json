{"author":"程俱","id":235449,"strains":["仄平仄平仄，平仄平平平。","平平仄平仄，仄仄仄仄平。","平平仄平平，仄仄平平○。","仄仄平仄仄，平○仄平平。","平平仄仄平，仄仄平○平。","仄平仄○仄，仄○仄仄平。","平平仄仄仄，仄仄平平平。","○○平平仄，平仄仄平平。"],"paragraphs":["故人入幽梦，仿佛平生怀。","心知九泉隔，意象惨不开。","哦诗不成章，惝恍谁能裁。","曰此萧爽士，宁当没黄埃。","清晨客在门，乃自乌衣来。","典刑见难弟，共叹一息乖。","幽明不可诘，此梦何为哉。","回观南园道，微径已蒿莱。"],"title":"九月七日夜梦王元规诘旦其弟元矩适相访感而作诗一首"}
