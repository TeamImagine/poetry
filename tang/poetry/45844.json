{"author":"王维","id":45844,"strains":["平○平仄仄，○仄仄平平。","平○仄○仄，仄仄仄平平。","仄仄平仄仄，仄平平仄平。","平平平平仄，平仄仄平平。","仄仄平平仄，平平仄仄平。","平平仄仄仄，平仄仄平平。","仄仄○○仄，平平平仄平。","○平平仄仄，平仄仄平平。","仄○平平仄，平平仄仄平。","○平仄平仄，仄仄仄○平。"],"paragraphs":["浮空徒漫漫，泛有定悠悠。","无乘及乘者，所谓智人舟。","讵舍贫病域，不疲生死流。","无烦君喻马，任以我为牛。","植福祠迦叶，求仁笑孔丘。","何津不鼓櫂，何路不摧辀。","念此闻思者，胡为多阻修。","空虚花聚散，烦恼树稀稠。","灭相成无记，生心坐有求。","降吴复归蜀，不到莫相尤。"],"title":"与胡居士皆病寄此诗兼示学人二首 二"}
