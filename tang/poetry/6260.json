{"author":"窦牟","id":6260,"strains":["仄○平平仄，平平○仄平。","仄平○仄仄，平仄仄平平。","仄仄平平仄，○平仄○平。","仄平平仄仄，平仄仄○平。","仄仄平○仄，○平仄仄○。","仄平平仄仄，平仄仄平平。"],"paragraphs":["万乘西都去，千门正位虚。","凿龙横碧落，提象出华胥。","望幸宫嫔老，迎春海燕初。","保厘才半仗，容卫尽空庐。","要自词难拟，繇来画不如。","散郎无所属，聊事穆清居。"],"title":"天津晓望因寄呈分司一二省郎"}
