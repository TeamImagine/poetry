{"author":"吴潜","id":123147,"strains":["仄仄平平仄仄平，仄平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["行雨龙公屡易方，魃妖谁敢扇余殃。","田畴接得三年熟，枕簟供来几夜凉。","更喜征夫无减灶，定应行旅不赍粮。","寄声鄞土黄承事，有粟何须更窖藏。"],"title":"再用前韵二首  其一"}
