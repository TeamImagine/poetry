{"author":"陈造","id":59400,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["思君采艾叹如年，眼底羁愁只自煎。","破梦有来惊剥啄，冲泥径欲跨连钱。","新篇端复千年计，旧集犹须百手传。","早晚聚头三日语，麈边闲听有源泉。"],"title":"次陈梦锡韵二首  其二"}
