{"author":"杨万里","id":45310,"strains":["○平仄仄平仄仄，仄仄仄平平仄仄。","仄平○平仄平仄，平○平平仄○仄。","仄仄仄平仄平仄，平仄平平仄平仄。","平平仄平仄平仄，平平仄仄○仄仄。","平平平仄平○仄，平平平仄平平仄。","仄仄平平仄平仄，仄仄平平○平仄。"],"paragraphs":["收红拾紫消几许，也费一春强半雨。","不辞长江万波阻，来听先生夜深语。","尚忆向来侍樽俎，微雪斜飞小梅吐。","先生半酣染霜兔，金章玉句空万古。","今年寒食还相聚，明年寒食知何处。","只道先生押班去，不道门生折腰苦。"],"title":"过白沙渡得长句呈澹庵先生"}
