{"author":"李若川","id":27385,"strains":["仄仄仄平仄，平平平仄平。","○平平仄仄，平仄平平平。","平仄仄仄仄，仄平仄平平。","平平仄○仄，仄仄平○平。","仄仄平仄仄，仄仄平平○。","仄仄仄平仄，仄平平仄平。","仄仄平○仄，仄平○仄平。"],"paragraphs":["弭节富春岸，江潮侵夜生。","扁舟人未寐，风动菰蒲声。","群物渐以息，客怀有余清。","开篷坐深夜，月在云间明。","远眺江水阔，仰视天河横。","念此复何极，旷然千古情。","恨阻心中侣，浊醪相与倾。"],"title":"夜泊富阳"}
