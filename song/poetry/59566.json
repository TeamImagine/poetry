{"author":"陈造","id":59566,"strains":["平平平仄仄平平，平仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["金翘摇曳玉丁东，宾主依然醉笑同。","旧事忽随残漏断，新愁不逐晓云空。","挑灯旋拂穿帷雪，揽辔还禁逆帽风。","回首梦魂飞到处，壶公窟宅五云中。"],"title":"次韵记别程帅谷城旅梦"}
