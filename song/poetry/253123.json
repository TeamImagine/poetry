{"author":"李弥逊","id":253123,"strains":["仄仄平平仄仄平，平平平仄仄平平。","平平平仄仄平仄，平仄平平平仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。"],"paragraphs":["万点随风更是愁，从教停雪破除休。","蓬莱花使漫青眼，姑射神人新白头。","待价琼环聊可拟，闻风桃李亦增羞。","看残红紫冰霜后，一笑春前解百忧。"],"title":"次韵似表弟喭梅之作"}
