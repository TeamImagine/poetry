{"author":"吴则礼","id":223567,"strains":["○平仄仄平，仄平仄平仄。","仄仄平平平，平平平仄仄。","平平仄仄平，仄仄平平仄。","仄仄仄平平，仄平平仄仄。","仄平○平平，仄仄平仄仄。","仄仄平平平，平平平仄仄。","仄平平仄平，仄仄仄仄仄。","平平仄○平，平平平仄仄。","平平仄仄平，仄仄○仄仄。","平平仄仄平，仄仄仄平仄。"],"paragraphs":["王孙我辈人，著身一云壑。","五斗炊官仓，糟丘初不恶。","天公亦好奇，与着寻山屫。","大笑杜陵翁，不嗔驴失脚。","一来看都梁，几见胡雁泊。","我昔边头归，淮南秋水落。","白鱼能许肥，宿昔鲙叶薄。","枨香已思侬，吴虀真可作。","谁言会面初，晤语如有昨。","丹青可尽年，此事要商略。"],"title":"向赵圣源请赋云壑诗会余东去西来匆匆不暇今追寄之"}
