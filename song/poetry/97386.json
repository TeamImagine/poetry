{"author":"高翥","id":97386,"strains":["平仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄平仄平平。","平平仄仄平平仄，仄仄平平仄仄平。"],"paragraphs":["浮利浮名挽不来，故山归去恰春回。","马兰旋摘和菘煮，枸杞新生傍菊栽。","庭树夜留山鸟宿，洞门早为野云开。","明年我亦天台寺，相伴芒鞋蹋古苔。"],"title":"送刘允叔主簿归山中"}
