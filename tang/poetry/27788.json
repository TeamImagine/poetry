{"author":"皮日休","id":27788,"strains":["仄平仄平仄，仄仄○○仄。","仄仄仄平平，平平仄平仄。","仄平平平仄，平平平平○。","仄仄仄平平，平平仄平仄。","平平○仄仄，仄仄平平仄。","仄仄○仄平，平○仄平仄。","平平仄平仄，仄仄平平仄。","仄仄仄○平，平平平仄仄。","仄平○仄仄，平仄○平仄。"],"paragraphs":["洛神有灵逸，古庙临空渚。","暴雨驳丹青，荒萝绕梁梠。","野风旋芝盖，饥乌衔椒糈。","寂寂落枫花，时时鬬鼯鼠。","常云三五夕，尽会妍神侣。","月下留紫姑，霜中召青女。","俄然响环珮，倏尔鸣机杼。","乐至有闻时，香来无定处。","目瞪如有待，魂断空无语。"],"title":"太湖诗 圣姑庙"}
