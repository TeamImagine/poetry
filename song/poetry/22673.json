{"author":"王十朋","id":22673,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平平仄仄平仄，仄仄仄平仄仄平。"],"paragraphs":["禹葬稽山不记年，丹青落尽庙依然。","神文秘在藏书穴，俭德流为菲饮泉。","龙瑞峰峦高近日，鉴湖烟水阔浮天。","东州佳处略经眼，自笑好奇如马迁。"],"title":"腊月望日出郊探春游告成观谒大禹祠酌菲饮泉遂至龙瑞宫观禹穴薄暮而还"}
