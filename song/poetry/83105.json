{"author":"敖陶孙","id":83105,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["振锡浮杯定偶然，茧窠谁见老蚕眠。","祇知大胆嘲无本，渠识前身是普贤。","师欲赢粮趋建德，我惭观画访开先。","莫将幻境夸阳焰，吐尽多生渴死涎。"],"title":"和开元寺省公韵"}
