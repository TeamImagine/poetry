{"author":"陆游","id":33829,"strains":["平○平仄仄，仄○平仄平。","平仄平平仄，仄仄平平平。","○平仄仄仄平仄，仄仄平平平仄平。","平平平平○仄仄，○○平平仄平仄。","仄平○平仄仄平，仄仄○平仄○仄。","○仄平平仄平仄，仄仄平平仄仄仄。","仄平仄○仄平仄，仄平仄仄平平仄。"],"paragraphs":["千骑为一队，万骑为一军。","朝践狼山雪，暮宿榆关云。","将军羽箭不虚发，直到祁连无雁群。","隆隆春雷收阵鼓，蜿蜿惊蛇射生弩。","落蕃遗民立道边，白发如霜泪如雨。","褫魄胡儿作穷鼠，竞裹头颅不敢语。","阵前乞降马前舞，檄书夜入黄龙府。"],"title":"出塞曲"}
