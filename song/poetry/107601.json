{"author":"王迈","id":107601,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["韩相由来紫府仙，微之曾侍玉皇前。","羡君久矣崇真教，生子居然契道缘。","料得玉麟亲入梦，试看铜狄几经年。","不须草草为汤餠，剩出犀钱醉四筵。"],"title":"贺弟纲得男"}
