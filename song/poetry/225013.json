{"author":"饶节","id":225013,"strains":["仄仄平平仄仄平，平仄仄平平仄仄。","平平平仄仄平○，仄仄平平仄○仄。","平平仄仄仄平平，平平仄仄平仄平。","仄平仄仄仄仄仄，仄仄平平仄仄平。"],"paragraphs":["我有平生雪色尘，廉者不求贪不与。","明朝聊以赠君行，一炷沉烟夜深语。","丁宁佛法苦无多，文房四物来作魔。","丈夫所作若未办，奈此峥嵘岁月何。"],"title":"送江南景喜上人"}
