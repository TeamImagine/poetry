{"author":"陆游","id":36062,"strains":["仄仄平平仄仄平，仄平仄仄仄平平。","仄平仄仄仄仄仄，平仄仄平平仄平。","仄仄仄平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["尺寸虽无补县官，此心炯炯实如丹。","羯胡未灭敢爱死，尊酒在前终鲜欢。","亚父抱忠撞玉斗，虞人守节待皮冠。","纵言老病摧颓甚，壮气犹凭后代看。"],"title":"述怀二首  其一"}
