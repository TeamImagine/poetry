{"author":"杜甫","id":2787,"strains":["仄平仄仄平，平仄平仄仄。","平平仄仄仄，仄仄○平仄。","平平仄平仄，仄仄仄平仄。","平仄平平平，平平仄平仄。","平平仄仄仄，仄仄平仄仄。","仄仄平仄平，○平仄○仄。","○平平平仄，？仄平○仄。","仄仄平仄平，平平仄平仄。"],"paragraphs":["丈人屋上乌，人好乌亦好。","人生意气豁，不在相逢早。","南京乱初定，所向邑枯槁。","游子无根株，茅斋付秋草。","东征下月峡，挂席穷海岛。","万里须十金，妻孥未相保。","苍茫风尘际，蹭蹬骐驎老。","志士怀感伤，心胸已倾倒。"],"title":"奉赠射洪李四丈"}
