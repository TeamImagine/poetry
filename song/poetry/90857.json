{"author":"韩琦","id":90857,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["榆荚纷纷掷乱钱，柳花相扑辊新绵。","一年寂寞频来地，三月芳菲已过天。","树密只喧闲鸟雀，台高犹得好山川。","病夫不饮时如此，徒有诗情益自然。"],"title":"暮春康乐园"}
