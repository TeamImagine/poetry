{"author":"释道宁","id":214935,"strains":["平平仄仄，仄仄平平。","平仄平平，平平仄仄。","仄仄平平平仄，平平平仄平平。","平○平平，平平平仄。","仄平仄仄，平平仄仄仄平。","仄仄仄○，仄仄平平仄仄。","仄平仄仄，仄仄平平。","仄仄仄○，仄平平仄。","平○平仄，仄仄仄平。","仄仄○平，仄平仄仄。","仄仄仄平○仄仄，平平仄仄仄平平。"],"paragraphs":["琉璃殿上，古佛舒光。","明月堂前，昙华布影。","不用南询弥勒，何须东觅文殊。","华藏门开，任君瞻仰。","或舒或卷，尘尘普现色身。","或放或收，处处毗卢境界。","不舒不卷，寂尔无根。","不放不收，是真常住。","丝毫无碍，统摄圣凡。","自利兼他，古今不坠。","夜半不须敲玉户，天明凤子笑衔花。"],"title":"偈六十九首  其三一"}
