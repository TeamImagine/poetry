{"author":"项安世","id":53435,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。"],"paragraphs":["儿时月露与风云，半世词场罢策勋。","老子今年新有兴，良朋嗔我久无文。","不妨翰墨鸣斯事，聊遣篇章记所云。","不见衡州傅文学，春来雩咏满湘𣸣。"],"title":"淳熙己亥岁傅子渊劝予无弄文墨自是绝意笔研十四年矣非应用不得已不作也今年胡季随复劝予为之曰文不可溺也其可废乎因作此寄傅子渊"}
