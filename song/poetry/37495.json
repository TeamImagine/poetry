{"author":"陆游","id":37495,"strains":["平仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["坚闭门来又过冬，一裘且复拥龙钟。","不辞陋巷如浆冷，自爱新醅似粥醲。","迎妇桥边灯煜煜，赛神林外鼓冬冬。","岂惟自得闲中趣，要遣儿孙世作农。"],"title":"闲趣"}
