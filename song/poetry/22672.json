{"author":"王十朋","id":22672,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄仄平仄仄平平。","平平仄仄平平仄，仄仄平平仄仄平。"],"paragraphs":["亲擢深蒙圣主恩，宜知民事训词温。","仰惟睿意思邦本，要使书生识治原。","不惮勤劳驰禹会，敢忘精白奉尧言。","它时上问苍生事，愿竭孤忠慷慨论。"],"title":"民事堂"}
