{"author":"董嗣杲","id":154639,"strains":["仄平平仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["拥湖营圃藉元勲，景色天然曲折分。","水脉窨花通活港，洞基垒石走空云。","千间大厦归春梦，一撮危亭纳夕曛。","扁画自悬碑自压，当年何事立孤坟。"],"title":"云洞园"}
