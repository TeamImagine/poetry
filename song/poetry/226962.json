{"author":"赵鼎臣","id":226962,"strains":["仄平仄仄仄平平，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["少年识字是天刑，妄意扶摇起北溟。","我似羸羊安可驾，子如快剑不须硎。","汗传骥种方新赤，毡付衡门只旧青。","满纸恶诗将底用，为糊新样小围屏。"],"title":"司令谢兢元赐以诗见索近文且叙世旧次韵谢之"}
