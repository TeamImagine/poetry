{"author":"彭汝砺","id":201448,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄仄平仄仄，平平平仄仄平平。","平平仄仄平平仄，平仄平平平仄平。"],"paragraphs":["饥渴相期侍板舆，途中千万数脂车。","浮生本自云无定，白发新来雪不如。","原上脊令知望汝，洲前鹦鹉看题书。","愁肠日有平安信，祇问江头双鲤鱼。"],"title":"奉答诸兄弟诗韵"}
