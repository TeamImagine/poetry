{"author":"梅尧臣","id":35586,"strains":["仄仄○仄平平平，仄仄仄仄平平平。","仄仄平平仄平仄，平仄仄平平仄平。","平平仄○平仄仄，平平仄仄平平平。","○平仄仄○仄仄，平仄平平仄仄平。"],"paragraphs":["越舸将渡西陵时，腊雪欲作阴云垂。","古岸潮回夜冰阁，冰上鲤鱼红尾鬐。","知君奉亲聊自得，穷冬涉险仍熙熙。","县民但可观此意，休羡江边孝女碑。"],"title":"余令之会稽新昌"}
