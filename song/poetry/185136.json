{"author":"沈遘","id":185136,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["相如未用尚文园，暴胜威名世已传。","揽辔一时高莫挹，著书千首浩无边。","顾惭局趣何能驾，望绝骐骝不得前。","圣世料材方责实，便应归泛五湖船。"],"title":"次韵和王仲至李审言见寄"}
