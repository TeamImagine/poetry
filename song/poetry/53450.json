{"author":"项安世","id":53450,"strains":["仄平仄仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["邓林擢干皆楩梓，丹穴生雏即凤凰。","年少一来无比并，老翁千岁有辉光。","幕中润泽江湖远，笔下才情锦绣张。","未必安仁须作县，籍田新赋待文章。"],"title":"送胡仲方二首  其一"}
