{"author":"沈与求","id":250334,"strains":["平平仄平仄仄仄，仄仄平平仄平仄。","仄平平仄平仄平，仄仄仄平平仄仄。","平平仄平平仄仄，仄仄○○仄平仄。","仄平仄仄仄平平，仄仄○平平仄平。","平平○仄仄平平，仄平平仄平平平。","○平仄仄仄平仄，仄平仄仄平平平。","仄仄平平仄平仄，平平仄仄○平仄。","平平仄仄仄仄平，仄仄仄平平○仄。","○○仄仄平仄平，仄仄平○○仄平。","平平仄○仄仄仄，仄平○仄平○平。"],"paragraphs":["先生早年忘扫白，懒饭青精借颜色。","独余驩伯为友朋，熟不暇𥬠巾自沥。","何须引泉连百井，饮若长虹太豪猛。","细斟玉箸滑无声，酌我应怜官独泠。","奇篇更写陟厘黄，逼人心地生清凉。","了知二事尽家法，眼馋径索银瓶尝。","我老华池少滋液，年来爱酒如偷蜜。","陶然一醉乐未央，此外要知俱长物。","相期径造君勿违，坐得名胜从忘归。","公侯似闻倦设醴，穆生正恐同分携。"],"title":"次韵黄子虚同饮葛次颜家酿玉友"}
