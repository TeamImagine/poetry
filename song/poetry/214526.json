{"author":"晁补之","id":214526,"strains":["仄仄仄平平仄仄，仄仄平仄平平平。","平仄平○平仄仄，仄平仄仄平平仄。","仄平○仄○○○，平仄仄平平仄平。","仄平平仄仄平仄，仄平仄平仄平仄。"],"paragraphs":["杀一不辜神所恫，吕母何预于樊崇。","蜂螘无王求所止，一朝积甲齐熊耳。","两峰相向犹眈眈，千载定林余一龛。","我来扪石望荆杞，此山阅人亦多矣。"],"title":"过熊耳山"}
