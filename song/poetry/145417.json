{"author":"马廷鸾","id":145417,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["怒起乖龙变蛰雷，神翁此手更神哉。","老天于物何尝病，旧雨如人自不来。","彼稷之苗余滞穗，我行其野绝纤埃。","方平狡狯犹余事，聊慰饥农取大咍。"],"title":"用洁堂韵赠徐清溪祷雨"}
