{"author":"强至","id":182135,"strains":["仄仄仄仄平，仄仄平仄仄。","平仄平平平，仄仄仄仄仄。","○○平仄○，仄仄仄○仄。","平平仄○平，平仄仄○仄。","平平○仄仄，仄仄仄平仄。","平平仄平平，仄仄仄仄仄。","平平○平平，仄仄仄平仄。","○平仄平平，仄仄平平仄。","平平仄○平，仄仄仄仄仄。","仄平仄○平，仄仄仄平仄。","仄平平平平，○仄仄平仄。","○平平仄平，平仄仄平仄。","平仄平平平，○○仄仄仄。","平仄仄仄仄，仄○仄仄仄。","仄仄○平平，平平仄平仄。","平仄平平平，平平仄平仄。","仄平仄仄仄，仄仄仄平仄。","平仄仄○平，仄仄仄○仄。","仄平仄平平，仄仄仄平仄。","○平平平仄，○仄仄仄仄。","仄平平平平，平仄仄仄仄。","仄仄仄○仄，平○平仄仄。","○仄○平平，○仄仄仄仄。","仄仄平平平，仄仄仄平仄。","○仄仄仄平，仄仄仄平仄。","仄仄平平平，平平仄平仄。","平平仄平平，平○仄平仄。","平仄仄仄平，仄仄仄平仄。","仄仄仄平○，仄仄平平仄。","○平仄仄仄，仄仄仄平仄。","平○平平平，○平仄平仄。","○○仄平平，仄仄平仄仄。","仄平仄平平，仄○仄仄仄。","平平仄仄平，仄仄仄平仄。","平仄○平平，平平平仄仄。","平平仄○仄，仄平仄平仄。","仄平仄平平，平仄平平仄。","仄仄○平平，平平仄平仄。"],"paragraphs":["一日或数篇，数日哦一轴。","夫子之于诗，夜补昼不足。","长吟天地间，万象困题目。","天徒饱其才，而特馁其腹。","声名三十载，半百事场屋。","今年试春官，淡榜辄不录。","东风吹残花，客泪迸京毂。","回头谢青云，却抱来时玉。","河阳谒相公，每见辍饭沐。","赆金实空囊，礼遇骇僮仆。","遂游西诸侯，骑马度函谷。","长安寻素交，零落半丘木。","惟有终南山，相看似旧绿。","东李雅好客，既亲意转笃。","授馆如投家，晨杯继宵烛。","羸马残青刍，饥僮厌余肉。","予方坐幕府，陷嫉苦流俗。","群吠耳且盈，介立趣颇独。","得君倍欢然，坦不置边幅。","论情虽云晚，闻谊固已夙。","二章初交锋，懦气令避缩。","自笑不量力，强和旋取衄。","从此遗形骸，留馔或脱粟。","有酒时招邀，共醉小轩竹。","论议到圣贤，道德富停蓄。","岂比篇章流，烟云绕心曲。","飘飖走边城，新禁察儒服。","戎帅不敢延，进退势俱触。","六月汗霑衣，几作穷途哭。","回来卧旅舍，所得不充欲。","乡思生秋蛩，轻装遽云促。","行当买淮田，晚岁谋退筑。","予材觉无庸，计虑亦既熟。","无资媚要权，与世背驰逐。","祗合从渔樵，胡为苟寸禄。","淮吴幸相望，有邻可容卜。","浩歌老吾生，争食任鸡鹜。","薄宦犹縻人，归飞羡黄鹄。"],"title":"送章传道东归三十八韵"}
