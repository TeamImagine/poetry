{"author":"释德洪","id":227702,"strains":["平平仄仄○，平平仄平平。","仄仄仄平仄，平仄仄平平。","平平仄平仄，仄○平仄○。","仄仄平平平，仄平仄平平。","○仄仄仄仄，仄○仄○平。","平平仄仄仄，仄仄平平平。","仄平○平平，仄仄○仄平。","仄○仄仄仄，平仄平仄平。","平平仄平仄，仄平平仄平。","仄平仄仄仄，平平○仄平。","仄仄仄仄仄，仄仄仄仄平。","仄平仄仄仄，仄仄仄仄平。","平仄仄平仄，仄仄仄仄平。"],"paragraphs":["川原积雨收，余阴阁新晴。","一宿古兰若，归梦有余清。","清辰起危坐，笑看烟缕横。","读此阿师诗，秀丝出盆明。","中有众谷髓，气和李骑鲸。","遥知落笔处，遶纸风雷生。","世无欧阳公，意气相倒倾。","岂当弃置此，终老黄茆坑。","云居道疑大，上蓝持简精。","藉渠一笑起，颓纲相拄撑。","秀也旧不识，一见气不矜。","索诗亦不恶，写此抑郁情。","持以示流辈，试令俗眼惊。"],"title":"秀上人出示器之诗"}
