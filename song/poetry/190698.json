{"author":"韦骧","id":190698,"strains":["仄平平仄仄，仄仄仄平平。","仄仄○平仄，平平仄仄平。","平平平仄仄，仄仄仄平平。","仄仄平平仄，○平仄仄平。","仄平仄仄仄，平仄仄仄平。","仄○平平仄，平○仄仄平。","平○仄仄仄，平仄仄平○。","平仄平○仄，平平仄仄平。","仄平平仄仄，仄仄仄平平。","○仄平平仄，平平仄仄○。","平平平？仄，仄仄仄平平。","平仄平平仄，平平仄仄平。","平平平仄仄，仄仄仄平平。","仄仄○平仄，平平平仄平。","平平平仄仄，仄仄仄平平。","仄仄平平仄，○平仄仄平。","仄平平仄仄，平○仄平平。","平仄平○仄，平平仄仄平。","仄平仄仄仄，仄仄○○平。","仄仄○平仄，平○仄仄平。","平平平仄仄，仄仄仄平平。","仄仄平平○，平平仄仄平。","平平平仄仄，仄仄仄平平。","平仄平平仄，平平○仄平。","平平平仄仄，仄仄仄平平。","仄仄平平？，平○仄仄平。","平平仄平仄，仄仄仄○平。","平仄平○仄，平平仄仄平。","平平平仄仄，平仄？平平。","平仄平平仄，平平仄仄平。"],"paragraphs":["匿疵真有德，值物不偏恩。","细或穿幽隙，悠然被广原。","皑皑均旦暮，浩浩壹乾坤。","凛冽添寒气，苍茫返混元。","鹄鸥潜失影，狐貉暗忘魂。","竹重风旌袅，池凝晓鉴昏。","飞毫玉兔脱，蟠径素龙蜿。","陵弱侵庭柳，埋青抑砌萱。","屑琼谁措手，炼粉若为盆。","当迥墙头积，回飚瓦口喷。","群飞停啅噪，万丑掩瘢痕。","穷巷情方惮，豪堂势自温。","萧条孤驿路，冷落古祠阍。","乱辙分明印，双鸱仿佛蹲。","何时飘絮定，着处白云屯。","酒榼倾浮螘，吟笺染戏鸳。","妙才窥赋象，佳兴袭游园。","冰鉴清相照，瑶枝俯可扪。","剡舟那遽载，郢唱且重翻。","啖啮深怜武，栖迟酷爱袁。","韩诗高孰抗，谢赋久仍存。","肃肃东方骑，优优北海樽。","危楼登郡堞，远目瞰江村。","摛藻逾梁苑，申严过棘门。","雄辞端獬豸，险句崪昆仑。","缀韵金声恊，挥毫墨电奔。","丰年见先兆，沴气已横吞。","氛霭销中夜，球琳冒短垣。","清光交素魄，余润浃枯根。","嘉瑞由嘉政，舆歌莫厌繁。"],"title":"又和倒韵"}
