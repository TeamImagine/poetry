{"author":"赵处澹","id":173147,"strains":["仄仄仄仄仄，仄○平仄仄。","平平平仄平，仄仄仄平仄。","平平○平平，仄仄平○仄。","仄仄平平平，仄仄仄○仄。","仄仄仄仄平，仄仄仄平仄。","平平平仄仄，平仄仄仄仄。","仄仄平仄仄，仄仄仄平仄。","○仄仄平平，仄平仄平仄。","平仄平平平，○仄平平仄。","平平仄平平，仄平仄仄仄。"],"paragraphs":["岁月不可挽，迅如双转毂。","人生能几何，苦不自知足。","西风吹繁霜，冻雁鸣相逐。","老干枯无条，积叶掩深谷。","冉冉四序迁，忽见一阳复。","今年才四十，玄鬓忽已秃。","久作林下想，雅致在幽独。","三迳几株松，一窗数竿竹。","任懒鉏荒园，更种渊明菊。","逍遥以终年，澹然忘所欲。"],"title":"冬至日书怀"}
