{"author":"刘攽","id":183924,"strains":["平仄仄平平，平平仄仄平。","平平仄仄平，仄仄仄平○。","仄仄○平平，平平仄仄平。","仄平平仄仄，平仄仄○平。","仄仄平平仄，平平仄仄平。","平平仄平仄，平仄仄平平。","仄仄平○仄，平平仄仄平。","仄平平仄仄，平仄仄平平。","仄仄○平○，平平仄仄平。","平○仄平仄，平仄仄平平。","仄仄平平仄，平平仄仄○。","平平仄○仄，仄仄仄平平。"],"paragraphs":["扬越旧秦兵，苗颁尚禹征。","初惊一使任，那用万人行。","友户凝昏祲，沧波触骇鲸。","越裳无信息，铜柱定将倾。","服岭东南尉，戈船万里程。","江通夜郎道，秋入伏波营。","插羽频封檄，驰轺屡请缨。","介鳞悲物色，猿鹤怅民生。","几日封京观，归时卷旆旌。","休闻七科戍，无用五阳兵。","海国犀牛远，南琛紫贝轻。","平生一长剑，岁暮望欃枪。"],"title":"南征二首  其二"}
