{"author":"苏颂","id":179004,"strains":["仄仄平平，平○平仄。","平仄仄平，平平仄仄。","平仄平平，平仄平仄。","平平仄○，仄平平仄。","仄仄平平，平平仄仄。","仄仄仄平，平平仄仄。","○平仄○，仄平仄仄。","仄○平仄，平平仄仄。","仄仄平仄，仄○仄仄。","仄平仄平，仄平仄仄。","仄仄○平，平仄仄仄。","仄平仄平，平平仄仄。"],"paragraphs":["帝陟圜丘，天降之祜。","嘉与士民，均承福祚。","还御端闱，躬布皇度。","鸡星验占，鹄书胪句。","庆浃天渊，恩霏雨露。","涤垢弃瑕，蠲租薄赋。","三泉靡封，五刑几措。","太和充塞，群心率吁。","自古无赦，孰除诖误。","我朝本仁，实清弊斁。","赦匪其私，仁则有裕。","万民以怀，邦基巩固。"],"title":"南郊大礼庆成诗五首 赐赦宣德门"}
