{"author":"李复","id":212479,"strains":["仄平仄平平，平平仄平平。","仄平平平○，平仄仄平平。","○平仄○平，仄平○平平。","平平仄仄平，仄仄○平平。","仄仄平○平，仄仄平○平。","平仄仄仄仄，平仄仄仄平。","仄平平仄平，平平仄仄平。","平仄仄仄平，仄仄平平平。"],"paragraphs":["处阴体生疴，居高地多风。","结庐西崦间，温凊适炎冬。","长杨带疏篱，绿畦分西东。","门前涧水流，系柳横桥通。","汲浅泉更甘，种沃年长丰。","生理左右足，家有百岁翁。","乃知淳朴全，能完造化功。","何必济渌河，晏寝玄华宫。"],"title":"西崦人家"}
