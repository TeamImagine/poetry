{"author":"陆游","id":38621,"strains":["○平仄仄平，平仄○平平。","平仄仄○仄，平平仄平平。","仄仄仄平仄，仄仄○平平。","平○平仄仄，○平仄平平。","仄仄平仄仄，平平仄平平。","仄平仄○平，仄仄仄仄平。","平平仄平仄，仄仄仄平平。","仄平仄平仄，仄○仄平○。"],"paragraphs":["堕巢拾槁枝，微火吹孤萤。","风火一相得，须臾细烟青。","暖焰遂腾上，凛冽回玄冥。","君看金鼎火，其初亦荧荧。","至理存橐籥，奇功挟风霆。","笑谈缚三彭，指顾役六丁。","超然出尘世，岂独制颓龄。","劝君勿虚死，万过诵黄庭。"],"title":"夜寒燃火有感"}
