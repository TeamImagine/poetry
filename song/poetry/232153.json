{"author":"李彭","id":232153,"strains":["仄仄仄仄仄，平平仄平平。","平平仄平仄，仄仄平平平。","仄仄平平○，仄仄○○平。","平平仄平○，平仄仄平平。","仄仄平仄仄，平平平仄平。","平平仄仄仄，仄仄仄平平。"],"paragraphs":["倦夜苦夜短，追凉卧前楹。","清飚飒然至，滓秽开天经。","月在房心间，木末相将明。","频年困秔稌，何足糁藜羮。","一饱吾可必，呼儿斟醁醽。","酣歌几达曙，露下湿流萤。"],"title":"倦夜"}
