{"author":"张耒","id":216154,"strains":["仄仄平平仄仄平，仄仄仄仄平平平。","仄平仄仄仄仄仄，仄仄平仄仄○平。","平○平平仄仄仄，仄仄仄仄平平平。","仄○平平仄仄仄，仄仄仄仄平平平。","仄平○平仄仄仄，平仄仄仄平平平。","平平仄仄仄平仄，仄仄仄仄平平平。","平○仄仄平仄仄，仄仄仄仄平平平。","平平平仄仄仄仄，仄仄仄仄平平平。","仄○平平仄○仄，仄平仄仄○平○。","仄平平仄仄仄仄，仄仄平仄平仄平。","○平仄仄○○仄，仄仄仄仄平平平。","平平平仄仄平仄，仄仄平仄平平平。","仄平仄仄仄仄仄，平仄仄平○平平。","○平仄仄仄平仄，仄○仄仄平平平。"],"paragraphs":["毕子谈锋不可摧，捷若急电飞霆雷。","老儒宿学不敢较，左右戈戟纵横排。","文如翻河注浩渺，学有要会穷根荄。","眼看青云不着脚，决去得邑穷山隈。","汉家封疆际四海，琛賮万里连翩来。","西河故地独何事，礼乐旧俗遭狼豺。","包藏隠忍非一日，兽子未可仁心怀。","英雄天子命世主，抚剑震怒风雷回。","马如屯云士如虎，万车载甲如崔嵬。","岂惟俘斩复境土，誓剖巢穴穷卵胎。","除书命子参漕府，国有大事须群才。","男儿功业在勤苦，莫惜沙塞冲尘埃。","御戎旧策子所习，胸臆请为将军开。","封侯报国在今日，赠行满举黄金杯。"],"title":"送毕公叔奉诏赴陕西"}
