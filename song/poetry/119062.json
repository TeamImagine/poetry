{"author":"严羽","id":119062,"strains":["仄仄平○仄仄平，平平仄仄仄平平。","平平仄仄平平仄，仄仄平平仄仄○。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["浦口停留待信风，城边落日乱流通。","梧桐院落秋声里，橘柚人家晚照中。","棹歌几处惊寒切，砧响千村入耳同。","日日愁心西北望，汉阳枫叶落无穷。"],"title":"舟中寄汉阳故人"}
