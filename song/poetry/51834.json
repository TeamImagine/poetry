{"author":"喻良能","id":51834,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["紫微高义笃同年，邃宇开筵近腊寒。","绿蚁醅浓粘玉盏，紫驼峰美照金盘。","醺酣上颊生春意，文字清谈卜夜阑。","更辱盘飧馈黄发，顾惭珍报乏琅玕。"],"title":"谢中书施舍人宴集"}
