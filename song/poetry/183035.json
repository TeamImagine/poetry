{"author":"刘攽","id":183035,"strains":["平平仄仄○，平仄平仄平。","平平仄仄平，仄仄仄平平。","平平仄仄仄，○仄平仄平。","平仄平仄平，平仄平仄平。","平仄仄仄仄，平平平平平。","仄仄平平平，平仄平○仄。","平仄仄仄仄，仄仄仄仄○。","仄平仄仄平，仄仄○仄平。","○平仄仄平，仄仄平仄平。","平平仄平平，仄仄平平平。","仄仄仄○仄，平仄平仄平。","○平仄仄平，仄平○仄平。"],"paragraphs":["尧风远以深，千载殊未央。","寥寥蟋蟀诗，在晋谓之唐。","今君试宰邑，正复汾一方。","民社非不荣，腰有铜墨章。","安得六七十，而非诸侯邦。","翳翳桑麻区，鸡犬音相望。","因俗固易治，学古子所长。","勿嗤俭以勤，葛屦从履霜。","期年会有成，坐见鸣凤翔。","吾知尹翁归，治迹由平阳。","远道怅分手，游子怀故乡。","离群以索居，愧惭参与商。"],"title":"送汾西高长官"}
