{"author":"朱松","id":10497,"strains":["仄仄仄平仄，仄平仄仄平。","仄仄仄仄仄，平平○平平。","仄平仄仄平，仄仄平平平。","仄仄仄平仄，仄仄仄仄平。","仄平仄平平，仄平平仄平。","仄平平平仄，仄仄平仄平。","平○仄仄仄，平仄○仄平。","平平平仄仄，仄仄平平平。"],"paragraphs":["落日弄云海，阆风欲手攀。","秀色不可解，西山如连环。","缅怀避世人，结屋栖孱颜。","视世一蜗角，笑悯触与蛮。","我生笑痴仙，遂恬升斗悭。","尚余诗书债，幸此朱墨闲。","缨冠出救鬬，安得长闭关。","仙人形识此，妄自凭愚顽。"],"title":"海上"}
