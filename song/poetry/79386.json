{"author":"欧阳修","id":79386,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["脱遗轩冕就安闲，笑傲丘园纵倒冠。","白发忧民虽种种，丹心许国尚桓桓。","鸿冥得路高难慕，松老无风韵自寒。","闻说优游多唱和，新篇何惜尽传看。"],"title":"借观五老诗次韵为谢"}
