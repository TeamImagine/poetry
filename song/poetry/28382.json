{"author":"洪适","id":28382,"strains":["平仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["华发归来不记春，优游学圃傲江村。","已欣胜日临千骑，漫折香霞佐一尊。","对竹便当寻曲水，藏花那肯效慈恩。","行厨若有真消息，奔走畦丁急扫门。"],"title":"答太守谢牡丹"}
