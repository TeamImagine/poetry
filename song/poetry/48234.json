{"author":"杨万里","id":48234,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["碧落堂中夕眺余，一声哀角裂晴虚。","满城烟霭忽然合，隔水人家恰似无。","坐看荷山沉半脊，急归道院了残书。","意行花底寻灯处，失脚偏嗔小史扶。"],"title":"碧落堂暮景辘轳体"}
