{"author":"赵蕃","id":74917,"strains":["平仄平平仄仄平，仄平仄仄仄平平。","平平仄仄平平仄，仄仄平平平仄平。","平仄平平仄平仄，平平仄仄仄平平。","平平仄仄仄平仄，仄仄平仄平仄平。"],"paragraphs":["朝响疏疏不晻光，暮檐浏浏亦无长。","胡然可救焦枯厄，政尔能成湔祓方。","堆案文书小盘礴，并溪草树一徜徉。","君方问隠我思去，异日相望何有乡。"],"title":"秉文同成父问屋普圆过予而归"}
