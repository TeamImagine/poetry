{"author":"胡寅","id":11979,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["乱定谁人不土思，如何乡井尚陵迟。","莫嗟钓艇重湖隔，终待书堂一木枝。","彼美独高鹦鹉赋，孔怀均契鹡鸰诗。","愿君再起临流阁，约我花汀柳岸时。"],"title":"酬师中见和"}
