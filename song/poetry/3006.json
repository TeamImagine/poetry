{"author":"傅察","id":3006,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["公余吏隐创新亭，野阔云低叠素屏。","风动荷香翻偃盖，日摇波影散疏星。","望穷南亩千重绿，坐久西山数点青。","更待晚凉蝉乱噪，与君散策试同听。"],"title":"尉治吏隐亭二首  其一"}
