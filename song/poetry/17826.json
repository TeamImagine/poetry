{"author":"吴芾","id":17826,"strains":["平平仄平○，仄仄仄仄○。","仄平平仄平，仄仄○○仄。","仄仄仄平平，平平平仄仄。","仄仄仄平○，平平平仄仄。","仄仄○平平，仄仄平平仄。","○○平仄平，仄仄平○仄。","仄仄平仄○，平平平仄仄。","平平仄平平，仄仄平仄仄。","平平仄仄平，仄仄仄○仄。","仄仄平○平，仄○仄平仄。","仄平仄平平，仄仄仄平仄。","平平仄仄平，○仄仄○○。","○平平仄平，平仄○仄仄。","仄仄仄平平，仄仄○平仄。"],"paragraphs":["衰年厌尘劳，久念作浄观。","奉祠还故山，阅岁更过半。","草草结茅庐，虽无轮与奂。","水作绿罗衣，山为青玉案。","自足了余生，岂谓浮名绊。","牵从江上来，去国同王粲。","既与猿鹤疏，还惊鸥鹭散。","公余坐危亭，四顾云影乱。","新诗忽鼎来，累日饱吟玩。","洗我胸中尘，宛如睹清盼。","信知隠侯家，句法有成算。","方今苦乏材，当馈屡兴叹。","如公人物英，宁久从远宦。","会见御追风，起自长淮畔。"],"title":"次韵沈漕使寄和碧云亭之作"}
