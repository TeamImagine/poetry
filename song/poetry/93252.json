{"author":"吕声之","id":93252,"strains":["平仄平平仄仄平，平平仄仄仄平平。","平平平仄平平仄，仄仄平平仄仄平。","平仄平平平仄仄，平平平仄仄平平。","仄平平仄平平仄，仄仄平平仄仄平。"],"paragraphs":["飞屐来登最上峰，千山拥翠景无穷。","遥看云影参差外，静听泉声断续中。","今日黄花重九约，何时青眼一尊同。","好天风月闲相寄，早晚南来有过鸿。"],"title":"九日登资福山呈胡宣教"}
