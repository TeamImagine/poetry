{"author":"黄敏求","id":107016,"strains":["仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["谢却梅花吟课少，苦无心事恼陶泓。","得君近日诗编读，增我晴窗眼力明。","爽似暑风秋九夏，清逾夜月昼三更。","后山衣钵尘埃久，赖有双英主夏盟。"],"title":"题陈筼谷陈野逸吟藁"}
