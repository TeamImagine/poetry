{"author":"华镇","id":212104,"strains":["平平仄仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["应钟司序两旬时，台座光凝照水湄。","善庆远归三俊后，哲人来副半千期。","澄波渺渺韬洪量，乔岳棱棱挺异姿。","早晚钧衡调燮去，凤池当见老莲龟。"],"title":"寿顾侍郎"}
