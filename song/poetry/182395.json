{"author":"强至","id":182395,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["雨气随云却上天，山头已扫欲晴烟。","柳条不尽空围岸，荷叶犹新未碍船。","时序百年催乐事，乾坤一笑入诗篇。","主人著姓平原后，莫惜金樽醉绮筵。"],"title":"依韵和达夫泛湖之作"}
