{"author":"刘攽","id":183844,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["古来苏李有三人，今复齐名事亦新。","秀出文华喧右蜀，指挥能政接东秦。","定交笑我将迎拙，垂老于君意气亲。","似向荆山逢玨玉，如从渥水就骈驎。"],"title":"重次新字韵寄子瞻公择"}
