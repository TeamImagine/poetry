{"author":"梅尧臣","id":57835,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["电光初照树峨峨，叶上微风与雨和。","玉腕愁闻无处奈，庭花暗落不应多。","长杨静响千重瓦，太液寒生几寸波。","洗濯青春如有意，平明湿羽未离柯。"],"title":"和范景仁王景彝殿中杂题三十八首并次韵 雨夜"}
