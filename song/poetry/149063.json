{"author":"方回","id":149063,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["初扫蚕今欲茧时，无朝无暮雨垂垂。","渔家长价蓑衣贵，种户流涎麦饭迟。","跬步过从难跋涉，等闲脱著系安危。","肉芝石髓身中有，可向山灵遽朵颐。"],"title":"病后夏初杂书近况十首  其五"}
