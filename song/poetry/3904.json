{"author":"苏籀","id":3904,"strains":["平平仄仄平平仄，平仄平平仄仄平。","平仄平平仄平仄，仄平平仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["东隅岭峤纡层出，浓翠春妆日夕佳。","僧老林丘党猿鹿，地灵山泽产龙蛇。","井泉移得天台脉，洞壑时开阆苑花。","可笑篮舆趁斜日，白云回首梵王家。"],"title":"次韵范子仪东山之什"}
