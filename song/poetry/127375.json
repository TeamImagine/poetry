{"author":"方岳","id":127375,"strains":["仄仄平平平仄平，平平仄仄仄平平。","平平仄仄平平仄，仄仄平平平仄平。","平仄平平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["鬼自揶揄刘伯龙，文穷断不怨天公。","诸侯王表今安用，中圣贤人时一逢。","凡事无心从我拙，独诗有癖与君同。","檐花细雨从容夜，待发华鲸铿钜钟。"],"title":"次韵赵同年赠示进退格  其二"}
