{"author":"敖陶孙","id":83065,"strains":["平仄仄平仄，仄平仄平平。","仄仄平平平，仄仄○仄平。","仄平仄平平，仄仄○平平。","平平仄平仄，仄平○平平。","仄平仄仄平，仄仄平仄平。","仄○仄仄仄，仄仄平仄平。","平平平仄平，○仄平仄○。","平平平仄平，仄○○仄平。"],"paragraphs":["红紫有偏尚，桂花总宜人。","蜡雪明孤斟，绛雪娇小颦。","可怜爱花人，两屐穿秋云。","怀人小山作，寄愁中书君。","向来鹫岭诗，政坐书檄嗔。","月中落桂子，习气知几尘。","潘郎桃李姿，颇亦尊所闻。","提携风露前，缕衣深绀裙。"],"title":"和姜尧章桂花裙字韵"}
