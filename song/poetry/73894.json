{"author":"赵蕃","id":73894,"strains":["平平○，平○仄，平仄○平仄平仄。","仄平平仄仄仄平，仄仄平平仄平仄。","○○仄仄平平平，仄平仄仄平平平。","仄平○仄平仄仄，平平仄仄平平仄。"],"paragraphs":["山嵯峩，江汹涌，舟疾如飞得无恐。","忽来何处有竹编，势与江山欲争勇。","回思往日曾倡酬，我诗岛屿萦微流。","鹤凫长短天所付，追随恐失邯郸步。"],"title":"读去非有行集"}
