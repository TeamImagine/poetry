{"author":"李正民","id":242202,"strains":["仄平平仄仄仄平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["此君风度不可无，禅老方翻贝叶书。","试遣酪奴相问讯，为邀青士看扶疏。","芳香雅称松江水，苍翠还宜长者居。","明月清风随处是，去来有分意何如。"],"title":"再和换竹"}
