{"author":"王安石","id":180679,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["扪萝路到半天穷，下视淮洲杳霭中。","物外真游来几席，人间荣愿付苓通。","白云坐处龙池杳，明月归时鹤驭空。","回首三君谁更似，子房家世有高风。"],"title":"登小茅山"}
