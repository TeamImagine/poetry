{"author":"刘克庄","id":116141,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["户外跫然闻足音，或怀漫刺袖新吟。","樽空愧不能觞客，绠短如何敢汲深。","薄俗求疵谁揜恶，先贤虑患或阳喑。","国人岂待侬箴儆，持在萤窗且自箴。"],"title":"抄戊辰十月近稿七首  其五"}
