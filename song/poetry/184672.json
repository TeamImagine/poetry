{"author":"范纯仁","id":184672,"strains":["平仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","仄平仄仄平平仄，平仄平平平仄平。"],"paragraphs":["谁𦶟长松制作勤，轻煤匀腻杂兰薰。","中疑玄石无纤翳，外若灵犀有密纹。","溪石乍研浮紫翠，蜀笺试写落烟云。","会将点画传青简，千古忠邪为尔分。"],"title":"兖墨"}
