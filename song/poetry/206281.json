{"author":"黄庭坚","id":206281,"strains":["平仄平仄仄，仄仄仄仄仄。","平平仄平平，仄平仄仄仄。","仄仄仄平仄，仄平仄仄仄。","平仄仄仄平，仄仄仄仄仄。","仄平仄平○，仄平○仄仄。","○○平仄仄，仄仄仄平仄。","仄○仄平○，○○仄平仄。","平平仄仄平，平平平仄仄。","仄仄仄平平，平平平平仄。"],"paragraphs":["河汉牛与女，咫尺不得语。","欢然共秋盘，以兹不忘故。","我友在天末，问天许见否。","云雨隔九关，日月不我与。","念公坐臞禅，守心如缚虎。","颇思携法喜，举案馌南亩。","不闻犯斋收，犹闻画眉诩。","良为鼻祖来，渠伊为伴侣。","我有桂溪刀，聊凭东风去。"],"title":"次韵寄晁以道"}
