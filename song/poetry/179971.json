{"author":"王安石","id":179971,"strains":["平平仄仄平，平仄仄平平。","仄平仄仄仄，仄仄仄平平。","平平仄仄仄，平仄仄平平。","仄平仄平平，仄仄仄仄平。","○仄仄仄仄，平平平仄平。","平平平仄仄，平仄仄平平。","仄仄仄平仄，仄平平仄平。","平平仄平仄，仄仄仄平平。","平平仄平平，○仄仄○平。"],"paragraphs":["东门白下亭，摧甓蔓寒葩。","浅沙杙素舸，一水宛秋蛇。","渔商数十室，门巷隠桑麻。","翰林谪仙人，往岁酒姥家。","调笑此水上，能歌杨白花。","杨花飞白雪，枝袅绿烟斜。","舞袖卷烟雪，绮裘明紫霞。","风流翳蓬颗，故地使人嗟。","迢迢陌头青，空复可藏鸦。"],"title":"东门"}
