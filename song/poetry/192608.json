{"author":"郭祥正","id":192608,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["西庵吟醉忆君同，忽得新诗思愈工。","下笔捷才如阵马，接人和气似春风。","敬亭姑孰犹为远，庾岭端山更几重。","自叹鹪鹩无健翼，追飞不到水晶宫。"],"title":"子中修撰示书有不得同游水晶宫之叹作唐格四韵寄别"}
