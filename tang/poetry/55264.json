{"author":"孟浩然","id":55264,"strains":["仄○仄平仄，仄仄平仄平。","仄仄仄仄仄，平平仄平平。","平仄仄仄仄，平平仄平平。","仄平仄平仄，平仄仄平平。","平平平仄仄，平仄仄平平。","仄平仄○仄，平仄平○平。","仄平仄仄仄，平仄仄平○。","仄仄仄平仄，平平仄平平。"],"paragraphs":["我行适诸越，梦寐怀所欢。","久负独往愿，今来恣游盘。","台岭践磴石，耶溪溯林湍。","舍舟入香界，登阁憩旃檀。","晴山秦望近，春水镜湖宽。","远怀伫应接，卑位徒劳安。","白云日夕滞，沧海去来观。","故国眇天末，良朋在朝端。"],"title":"题云门山寄越府包户曹徐起居"}
