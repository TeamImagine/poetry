{"author":"陆游","id":33732,"strains":["仄仄○平仄，仄仄平仄平。","平平仄○平，仄仄仄仄平。","○仄仄仄平，仄仄平仄平。","平仄仄平仄，仄仄平仄○。","仄仄平仄○，平仄仄仄平。","仄仄平仄平，仄仄仄仄平。","平平平仄仄，仄仄○仄平。","平平仄仄仄，仄仄仄平平。"],"paragraphs":["雪溅浪方作，翠飐山欲浮。","奇哉万顷湖，着我十丈舟。","三老请避风，叱去非汝忧。","神物识忠信，壮士憎滞留。","击鼓催挂帆，挥手别岳州。","仰视群鹄翔，下闯百怪囚。","衡湘清绝地，恨不从此游。","聊须百斛酒，往醉庾公楼。"],"title":"乘大风发巴陵"}
