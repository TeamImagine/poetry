{"author":"释行海","id":145953,"strains":["平仄平平仄仄平，平平平仄仄平平。","仄平仄仄平平仄，平仄平平仄平平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["天地宽闲鼓角疏，江南烟景忆当初。","乍归故里仍如客，偏爱沧洲不为鱼。","草木有心知雨露，楼台回首作丘墟。","夕阳咏罢餐秋菊，又放青山入弊庐。"],"title":"归剡  其三"}
