{"author":"宋祁","id":24005,"strains":["平平平平仄仄○，仄平平仄仄○平。","平○仄仄平○仄，仄仄平平仄仄平。","○仄仄平平仄仄，仄平平仄仄平平。","平平仄仄○平仄，平仄平平仄仄平。"],"paragraphs":["园芿初干小雨泥，饮壶游屐况亲携。","身轻早蝶千回舞，技痒新禽百种啼。","乘暖草茵侵坐软，畏风桃绶向林低。","阳晖自有留人意，衔照高楼未遽西。"],"title":"春宴行乐家园"}
