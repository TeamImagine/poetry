{"author":"梅尧臣","id":35887,"strains":["平平仄仄仄，仄仄平仄仄。","平平仄○仄，○仄平仄仄。","仄仄平○平，平仄仄平仄。","平○仄仄○，仄仄平平仄。","仄平仄平仄，平仄仄平仄。","仄○平仄○，仄仄仄平仄。"],"paragraphs":["吾儿久失恃，发括仍少栉。","曾谁具汤沐，正尔多虮虱。","变黑居其元，怀絮宅非吉。","蒸如蚁乱缘，聚若蚕初出。","鬓搔剧蓬葆，何暇嗜梨栗。","翦除诚未难，所恶累形质。"],"title":"秀叔头虱"}
