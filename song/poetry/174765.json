{"author":"刘敞","id":174765,"strains":["平仄○仄○，平平仄仄仄。","平平仄平仄，仄仄○仄仄。","仄平仄仄平，仄仄仄平仄。","○仄平平平，平平仄平仄。","仄平仄○仄，仄仄平仄仄。","仄平仄平仄，平仄平仄仄。","仄仄仄平仄，仄平仄平仄。","平平平○仄，仄仄仄平仄。"],"paragraphs":["时事如不闻，烦襟尚郁怫。","高亭一何壮，俾我遗外物。","是时夏景初，竹树雨飘拂。","燕雀飞檐楹，喧争互强倔。","世纷类如此，小大何得失。","始知绝群动，方外真有佛。","此地可终隐，不惟谢炎郁。","逍遥鞭其后，岂恨久蟠屈。"],"title":"登荐福寺山亭"}
