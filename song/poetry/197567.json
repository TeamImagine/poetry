{"author":"苏辙","id":197567,"strains":["平平仄平仄，平仄平平平。","仄平平平仄，仄仄平平平。","○平仄仄仄，平仄仄平平。","○平平平仄，仄仄仄仄平。","仄仄仄仄平，平仄仄仄平。","平仄仄平仄，仄仄平○平。","仄平平仄○，平仄仄仄平。","平平仄平仄，○仄平仄平。","仄仄仄○仄，平仄平仄平。","仄平仄平仄，○平仄平平。"],"paragraphs":["同云自成幄，飞雪来无根。","一为清风卷，坐见东方暾。","重阴偶复合，飞霰满南轩。","油然青春意，已见出土萱。","老病一不堪，惟恃浊酒温。","开户理松菊，扫荡无遗痕。","卷舒朝夕间，谁识造化元。","乾坤本何施，中有神怪奔。","万物极毫末，颠倒何足掀。","老农但知种，荷鉏理南园。"],"title":"次韵王适雪晴复雪二首  其二"}
