{"author":"牟𪩘","id":150389,"strains":["仄仄平平仄仄平，仄平仄仄仄平平。","仄平平仄平平仄，平仄仄平平仄平。","平仄仄平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["怪底膺门稚子欢，倒衣迎拜病犹堪。","喜看诗卷牛腰大，惭说踏车鸦尾衔。","风谊薄云谁得似，云泥被径我增惭。","新年精力知强健，酬答端能日百函。"],"title":"次本斋韵  其二"}
