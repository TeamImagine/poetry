{"author":"周麟之","id":28826,"strains":["平平仄仄平平平，平仄仄仄平仄平。","平○仄平仄○仄，仄仄仄仄平仄平。","平平平平仄仄仄，仄仄平仄平平平。","仄○仄仄仄平仄，仄平仄○仄仄平。"],"paragraphs":["吴山濯濯烟鬟青，湖水练练光遶城。","城中主人目如电，爽气坐纳山水清。","千门鸣弦夜月静，四野垂颖秋云平。","试占古语咏侯德，一贤可当百万兵。"],"title":"与苏州守十诗以兵卫森画戟燕寝凝清香为韵  其一"}
