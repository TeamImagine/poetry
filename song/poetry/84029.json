{"author":"葛天民","id":84029,"strains":["平仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["桃李粗疏合负荆，岁寒标格许谁并。","花中有道须称最，天下无香可鬭清。","倚竹向人如少诉，临流窥影更多情。","何当唤取湘累起，伴我空山茹落英。"],"title":"梅花"}
