{"author":"苏轼","id":194319,"strains":["仄仄○仄平，平仄仄仄仄。","平平仄仄仄，仄仄平平仄。","平平平仄平，○仄平仄仄。","仄平仄平仄，仄仄仄平仄。","平平仄仄平，仄仄○仄仄。","○平平仄仄，平仄平平仄。","平平仄平仄，仄○仄○仄。","平平○仄仄，○仄仄平仄。","平平仄平仄，仄○平平仄。","仄仄平仄平，平平仄平仄。","平○仄仄仄，平仄○仄仄。","平仄仄平平，平平平仄仄。","仄平仄仄仄，仄仄平平仄。","平仄平仄平，仄仄平仄仄。"],"paragraphs":["水旱行十年，饥疫遍九土。","奇穷所向恶，岁岁祈晴雨。","虽非为己求，重请终愧古。","鬼神亦知我，老病入腰膂。","何曾拜向人，此意难不许。","重云萋已合，微润先流础。","萧萧止还作，坐听及三鼓。","天明将吏集，泥土满靴屦。","登城望麰麦，绿浪风掀舞。","愧我贤友生，雄篇鬬新语。","君看大熟岁，风雨占十五。","天地本无功，祈禳何足数。","渡河不入境，未若无蝗虎。","而况刑白鹅，下策君勿取。"],"title":"答郡中同僚贺雨"}
