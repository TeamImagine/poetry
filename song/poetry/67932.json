{"author":"杨冠卿","id":67932,"strains":["仄平仄平仄，仄仄仄仄平。","平仄仄仄平，平仄平仄○。","仄仄仄平平，仄仄仄仄平。","仄仄平平平，平平仄仄平。","平仄仄平仄，仄平平平○。"],"paragraphs":["少年学书剑，矫首睨八荒。","阊阖记昔游，霞佩高颉颃。","一跌下青云，意气久不扬。","乞取平头奴，提携古锦囊。","归钓富春濑，濯缨歌沧浪。"],"title":"壬寅夏五月将治严陵之装欲用李长吉故事买奚奴负诗囊以归呈谷隠赵使君"}
