{"author":"储光羲","id":54175,"strains":["仄仄○仄仄，仄仄平平仄。","平仄仄平平，平平仄平仄。","平仄仄平仄，平平仄平仄。","平仄仄○平，平平仄平仄。","仄平仄平○，仄仄平平仄。","平仄平仄平，仄平平仄仄。"],"paragraphs":["渭水收暮雨，处处多新泽。","宫苑傍山明，云林带天碧。","君子耸高驾，英声邈今昔。","锵珮出中台，彯缨入仙掖。","夙心幸清鉴，晚志欣良觌。","鸣盗非足征，愿言同下客。"],"title":"秦中初霁献给事二首 一"}
