{"author":"李光","id":236171,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["目断佳城户一扃，名山千古返英灵。","郡祠空复存图像，朝路无由认履声。","大节已书班氏笔，丰碑应勒退之铭。","文章不朽传贤嗣，收拾何劳假六丁。"],"title":"悼程伯宇尚书  其一"}
