{"author":"林希逸","id":119372,"strains":["平平平仄仄平平，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["云收风止晚晴初，池减波痕见绿蒲。","鹭入田行如数步，鸦随林去似相呼。","赋形宇宙真如寄，息意林泉不是迂。","疏柳欲黄枫渐赤，来今去古几荣枯。"],"title":"晚晴"}
