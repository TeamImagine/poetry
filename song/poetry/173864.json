{"author":"曾巩","id":173864,"strains":["平平平平平仄仄，仄仄平平仄平仄。","平平仄仄仄平平，平仄平平仄仄平。","平○仄仄平○仄，仄仄○平仄平仄。","平仄平平仄平仄，仄仄平平仄平仄。","平平仄仄仄仄平，平仄平平平○平。","仄仄平平平仄仄，仄仄平平仄平仄。"],"paragraphs":["芙蓉花开秋水冷，水面无风见花影。","飘香上下两婵娟，云在巫山月在天。","清澜素砾为庭户，羽盖霓裳不知数。","台上游人下流水，柱脚亭亭插花里。","阑边饮酒櫂女歌，台北台南花正多。","莫笑来时常著屐，绿柳墙连使君宅。"],"title":"芙蓉台"}
