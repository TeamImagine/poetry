{"author":"周紫芝","id":240860,"strains":["平仄平平仄平仄，平仄平○平仄仄。","平仄○平平仄平，平平平仄平○○。","平平○仄平仄平，仄仄仄仄平平平。","平平仄仄平平仄，平仄平○平仄平。","仄仄仄平平仄仄，仄仄平平仄平○。","○平仄仄仄平平，仄仄平平仄平仄。","平平仄○平仄○，仄仄平仄平平平。","平平仄仄仄仄仄，平仄仄平平仄平。"],"paragraphs":["江上连朝暗飞雪，花信风迟寒凛冽。","东阁观梅殊未妍，扬州何逊心应折。","何郎思苦花欲开，羯鼓不倩天公催。","诗翁自是催花手，能挽春从天际来。","帐下玉人羞起晚，弄粉含姿半骄蹇。","应怜冶叶与倡条，有意凌寒入芳苑。","君诗好更谁与论，会令寒谷生春温。","冰姿一笑忽满眼，谁道鹤林花有神。"],"title":"次韵道卿催梅"}
