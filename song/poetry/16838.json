{"author":"王之望","id":16838,"strains":["平仄平平平，平仄平平仄。","平平仄平○，仄仄○仄仄。","平平仄仄仄，仄○仄平仄。","平平平○仄，○仄仄平仄。","仄平仄仄平，仄仄仄平仄。","仄平仄仄○，仄仄平平仄。","仄仄平仄平，○仄平平仄。"],"paragraphs":["江发岷山阳，河出昆仑趾。","渊源既洪深，浩浩并众水。","东流至渤澥，曲折万余里。","经山无重数，过郡不知几。","海边有小溪，近出海山里。","未能数里间，已接潮波起。","到海虽则同，难与江河比。"],"title":"杂诗四首  其四"}
