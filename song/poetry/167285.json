{"author":"宋无","id":167285,"strains":["○仄平平仄，平平○仄平。","平平仄平仄，平仄仄平○。","仄仄○平仄，平平仄仄平。","仄平平仄仄，仄仄仄平平。","平仄平○仄，平平仄仄平。","仄○平仄仄，平仄仄平平。","仄仄平○仄，平平仄仄平。","仄平平仄仄，仄仄仄平○。","平仄平平仄，平平仄仄○。","平平○仄仄，平○仄平平。","平仄○平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","平平平仄仄，仄仄仄平平。","平仄平○仄，平平○仄仄。","平平平仄仄，仄仄仄平仄。","仄仄平○仄，○平仄仄○。","平平平仄仄，平仄仄平○。","仄仄平平仄，平平平仄○。","平平○仄仄，平仄仄平○。","平仄平平仄，平平仄仄平。","平平仄仄仄，仄仄仄平平。","仄平○平仄，○平仄仄平。","平平仄平仄，平仄仄○平。","平仄平○仄，平平仄仄○。","仄平○仄仄，平仄仄平○。","○仄平○仄，平平仄仄平。","平○平仄仄，仄仄仄平平。"],"paragraphs":["行李依吴榜，飘蓬更楚乡。","山川岁云暮，风雨夜何长。","此地从兵革，斯民复旱蝗。","荐饥怀赈粟，久渴望携浆。","船妇争遗穗，樵童拾弃芒。","哭丧多藁葬，征旅少赢粮。","岂有灾重并，而无户损伤。","一年租幸免，众口饭谁将。","生晚羞干禄，忧时念彼苍。","悲歌思请剑，颓堕辄椎床。","宵枕当寒溜，晨梳候曙光。","牧羊人戢戢，放马草荒荒。","木落明秋野，江空月照霜。","城乌头并白，水树叶先黄。","羁客情难遣，朋侪兴不忘。","投琼花院内，博塞竹林傍。","尚恐诗盟浅，犹嗔吏鞅妨。","偏提随款段，笭箵下沧浪。","稍遂田园计，终须萝薜藏。","松筠亲戚辈，麋鹿弟兄行。","春寺寻暄暖，晴波泛渺茫。","清泉濯足冷，紫菊染巾香。","醉任王侯贵，闲辞礼数忙。","庞公厌州府，陶令乐柴桑。","酬答幽期惬，交游素愿偿。","短章应得附，真赏莫能量。","颇似岑参句，多因杜甫扬。","流传千载后，直欲继前唐。"],"title":"己亥秋淮南饥客中怀故里朋游寄之"}
