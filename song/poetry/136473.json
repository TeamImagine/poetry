{"author":"胡仲弓","id":136473,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平平仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["溪亭镇日著吟身，不浣衣中一点尘。","水比世间机巧者，山如前辈典刑人。","唤回魂梦敲茶臼，费尽工夫整钓纶。","时有野僧排闼至，炷香清坐话头新。"],"title":"陈氏溪亭次韵"}
