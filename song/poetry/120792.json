{"author":"毛珝","id":120792,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["创新小阁画难成，肯借山翁养病身。","万事不忧知有命，数椽分庇可无人。","观书漆几明于镜，欹枕藤床软胜茵。","终恐傍门心未稳，弊庐虽弊每驰神。"],"title":"谢胡默堂"}
