{"author":"释契嵩","id":68965,"strains":["平仄仄平平平仄，平平平仄仄平平。","平平仄仄仄平仄，平仄平平平仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["平昔著书今粗毕，南还终欲隐罗浮。","初春况遇故乡子，终夜更夸沧海游。","但贵羊城风物好，岂辞梅岭路歧修。","应须相与葛洪辈，抗迹山林送白头。"],"title":"著书罢思南还复会客自番禺来因赋此诗"}
