{"author":"宋祁","id":24621,"strains":["仄仄平平仄，平平仄仄平。","平○仄仄○，仄仄仄○平。","仄仄平平仄，平平仄○平。","平○仄仄仄，仄仄仄平平。","仄○平○仄，平平仄仄○。","○平平○仄，仄仄仄？平。","仄仄平平仄，平平仄仄平。","平平○仄仄，平仄仄○○。","平仄平平仄，平平仄仄平。","仄平平仄仄，仄仄仄平平。"],"paragraphs":["太极洪枢暇，西清秘阁开。","文从壁府降，辇自殿中来。","捧帙诸儒进，翻经宝思该。","书留孔子宅，礼识汉家台。","诂传风兼颂，阳秋富并裁。","观图龙夭矫，启柙凤毰毸。","遂使民胥效，咸知上育材。","星钩参婉曲，天汉助昭回。","章甫惭无状，华光信滥陪。","愿因稽古日，拜手颂明哉。"],"title":"皇帝迩英阁讲毕五经"}
