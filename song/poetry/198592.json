{"author":"苏辙","id":198592,"strains":["平平平○仄仄平，平平仄仄○平○。","平平平○仄仄仄，平平仄仄仄平仄。","平平平，仄平仄，平平仄仄仄○仄，平仄仄平仄平仄。","仄平平仄平仄平，平仄平○平仄平。","平平仄仄平仄仄，仄平平仄仄平仄。","平平仄仄平仄平，仄仄仄仄○仄平。","平仄仄平平仄平仄，平平平仄平仄仄。"],"paragraphs":["邢山潭中黑色龙，经年懒卧泥沙中。","嵩阳山中白额虎，何年一箭肉为土。","龙虽生，虎虽死，天然猛气略相似，生不益人死何负。","虎头枯骨金石坚，投骨潭中潭水旋。","龙知虎猛心已愧，虎知龙懒自增气。","山前一战风雨交，父老晓起看麦苗。","君不见岐山死诸葛，真能奔走生仲达。"],"title":"久旱府中取虎头骨投邢山潭水得雨戏作"}
