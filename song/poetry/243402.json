{"author":"晏殊","id":243402,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["宝毂香轮不再逢，峡云巫雨杳无踪。","梨花院落溶溶月，柳絮池塘淡淡风。","几日寂寥伤酒后，一番萧索禁烟中。","鱼书欲寄无由达，水远山长处处同。"],"title":"寄远"}
