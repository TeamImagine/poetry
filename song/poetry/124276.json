{"author":"邵雍","id":124276,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["浩浩长空走日轮，何烦苦苦辨根尘。","鹏程万里非由驾，鹤筭三千别有春。","铅锡点金终属假，丹青画马妄求真。","请观风急天寒夜，谁是当门定脚人。"],"title":"崇德阁下答诸公不语禅"}
