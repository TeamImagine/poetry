{"author":"秦观","id":210040,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["词场英妙气如虹，出入青云见事功。","流马木牛通蜀漕，葛巾羽扇破渠戎。","风生使者旌旄上，春在将军俎豆中。","诏墨未干人奄忽，伤心江汉日倾东。"],"title":"俞公达待制挽词二首  其一"}
