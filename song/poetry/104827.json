{"author":"陶梦桂","id":104827,"strains":["平平平仄平平仄，仄仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","平仄平平仄仄仄，平平平仄仄平平。"],"paragraphs":["吟情常得闲情助，和气多为直气侵。","易说难行天下事，未为先懒老来心。","公然排闼清风入，悄地窥窗好月寻。","风月无情肯相管，尘缘终浅道缘深。"],"title":"谩兴"}
