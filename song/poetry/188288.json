{"author":"魏野","id":188288,"strains":["仄仄○平仄，平平仄仄平。","平平平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","仄平平○仄，平平仄仄○。","仄○平仄仄，○仄仄平平。"],"paragraphs":["少作长安宰，寻常似隠夫。","琴书家惯有，杖印客疑无。","锦水心虽役，圭峰眼不辜。","闲签归业状，贫典旧山图。","酒为廉犹断，棋因让忽输。","即看联雁序，相继在蓬壶。"],"title":"赠长安知县陈尧佐"}
