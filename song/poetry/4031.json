{"author":"苏籀","id":4031,"strains":["仄仄平平仄平仄，平平平仄仄平仄。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["仲氏新裁汝南诺，元昆聊舣具区舸。","一竿暇豫临流赋，五咏荒唐处士歌。","道号散人宜拜表，朝班都士好鸣珂。","染髭膏面诚牵勉，老矣迂疏可若何。"],"title":"山斋闲咏"}
