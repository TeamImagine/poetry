{"author":"陆游","id":33516,"strains":["平平平仄平，仄仄仄仄仄。","仄仄仄仄平，平仄○仄仄。","平平仄○仄，仄仄平仄平。","平平仄平平，仄仄仄平仄。","仄平平仄平，仄仄仄平仄。","仄平仄仄平，仄仄○平仄。"],"paragraphs":["新秋风月佳，数夕破酒戒。","饮少辄醉眠，衰早颇自怪。","高舂未离枕，眩转疑屋壊。","家人具鸡豚，熟视不能嘬。","尚无千里莼，敢觅镜湖蟹。","一杯苦荬齑，价直娑婆界。"],"title":"病酒戏作"}
