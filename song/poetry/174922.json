{"author":"刘敞","id":174922,"strains":["○平○平平平仄，仄仄平平仄平仄。","○平平平仄仄仄，平平仄仄平○仄。","仄仄平平平仄平，平平平仄仄○平。","仄平仄平平仄仄，仄仄平仄平平平。"],"paragraphs":["空园过霜无余绿，上有梧楸下兰菊。","疏阴虽存不自蔽，残香已断谁更续。","忆昔繁华今九秋，天时人事略相侔。","放怀未能惊物化，烂醉聊可为君谋。"],"title":"秋园行"}
