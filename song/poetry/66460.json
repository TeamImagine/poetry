{"author":"楼钥","id":66460,"strains":["仄平平平平，仄平平○平。","平平平○仄，仄仄○仄○。","平平仄仄仄，仄仄平仄平。","平○仄仄仄，仄平仄○○。","平平平仄平，仄仄仄仄平。","平平仄平仄，仄平仄平平。","平平平平仄，○仄仄仄○。","平平仄平仄，仄○平仄平。","平○平平仄，○仄平○平。","平平平仄平，平平仄平○。","仄仄○仄平，仄仄平平平。","仄仄仄仄平，仄平○仄平。","平仄○仄仄，仄仄仄仄平。","仄○仄仄平，仄平仄仄平。","仄平仄平平，平平仄平平。","平仄平仄仄，仄仄仄仄平。","仄平仄平仄，平平仄平平。","仄平仄仄仄，平仄平平平。","仄平仄平仄，仄○仄平平。","平平仄仄仄，仄仄平仄平。","仄平仄平仄，平仄平○平。","平平平仄平，○平仄仄平。"],"paragraphs":["我公仁存心，乐山心如丹。","平生经行处，不厌行路难。","青城及大面，万叠连百蛮。","扪参仰胁息，亦尝坐长叹。","功成归四明，得地数亩悭。","城隅路穷际，小桥水汪湾。","萧条渔家市，中有屋百间。","危楼俯人世，一看山四环。","堂深无他景，犹以城当山。","城荒披绿莎，青青透槹闲。","秀润长满门，坐对无跻攀。","日夕气亦佳，鸟飞相与还。","终日看不厌，徙倚十二栏。","有如拥泰华，管窥见一斑。","况兹绿阴成，连朝雨潺潺。","浓翠真欲滴，秀色几可餐。","我家但环堵，穷年困弯跧。","出门得旷望，遥碧罗烟鬟。","有时碧云涌，半空耸商颜。","须臾辄变灭，欲驻良亦艰。","羡公得佳趣，容我游其藩。","悠然时见之，重门勿令关。"],"title":"赵资政当山堂"}
