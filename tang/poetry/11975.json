{"author":"孟郊","id":11975,"strains":["平平仄平仄，平仄平仄平。","仄仄仄平仄，仄平平平平。","仄○仄平仄，○平○仄○。","○平仄平平，仄仄平平○。","仄仄平仄平，平平平仄平。","平平仄平仄，仄平平平○。","平仄仄平仄，平平仄平○。","仄平仄仄仄，仄仄平仄平。","仄仄仄○仄，仄平仄仄平。","仄仄仄平仄，平平仄平平。"],"paragraphs":["黔娄住何处，仁邑无馁寒。","岂悟旧羇旅，变为新闲安。","二顷有余食，三农行可观。","笼禽得高巢，辙鲋还层澜。","翳翳桑柘墟，纷纷田里欢。","兵戈忽消散，耦耕非艰难。","嘉木偶良酌，芳阴庇清弹。","力农唯一事，趣世徒万端。","静觉本相厚，动为末所残。","此外有余暇，锄荒出幽兰。"],"title":"新卜清罗幽居恭奉献陆大夫"}
