{"author":"张耒","id":215753,"strains":["仄平仄平平，仄仄平仄仄。","仄仄仄仄平，平平仄平仄。","平平仄平仄，仄仄仄平仄。","○平平平平，平仄仄平仄。","仄平平平平，仄仄仄仄仄。","平平仄仄仄，平仄仄仄仄。","平平平平平，仄仄仄○仄。","平平仄○仄，平仄仄仄仄。","仄○○仄平，平仄仄平仄。","平平仄仄仄，○仄平仄仄。"],"paragraphs":["许昌古名都，气象良未替。","客子远道来，尘埃满襟袂。","黄昏造孤驿，买饭啮枯胾。","庭宽蟾蜍高，霜气彻寒被。","赖携朱提杯，可具一饭费。","无人劝我酌，孤独伴客醉。","笙箫谁家楼，语笑月中市。","何人不行乐，而我独涕泪。","夜长更漏稀，风急鼓鼙驶。","天明卷席去，行止随所值。"],"title":"次颍川"}
