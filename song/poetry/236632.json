{"author":"汪藻","id":236632,"strains":["平仄仄平仄，平平○平平。","平平仄平○，平仄○仄平。","平仄仄仄仄，仄平平○○。","仄平平仄仄，仄仄平仄平。","仄仄仄平仄，平平？平平。","平平仄平平，仄仄仄仄平。","仄仄平仄仄，平平仄平平。","平平平仄平，仄○平平平。","仄仄平仄仄，平○仄平平。","仄○○仄平，仄仄仄仄平。","平平仄平仄，平平仄平平。","平○仄仄平，平仄平平平。"],"paragraphs":["轩冕有何乐，书生分尤悭。","都卢百年中，强半堕险艰。","能著屐几两，恨无茅三间。","傥非身世忘，那得方寸闲。","不见葆真老，功成鬂毛斑。","飘然日边来，复作昼掩关。","所至书满屋，铅黄不停删。","开窗寻丈余，要看湘南山。","夕待明月至，朝期白云还。","醉吟如乐天，但少素与蛮。","嗟哉道修阻，无由结朱颜。","惟应梦见之，千里同跻攀。"],"title":"题折枢密保真草堂"}
