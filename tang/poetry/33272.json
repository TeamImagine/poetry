{"author":"韦庄","id":33272,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","平仄仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["前年风月宿琴堂，大媚仙山近帝乡。","别后几沾新雨露，乱来犹记旧篇章。","陶潜岂是铜符吏，田凤终为锦帐郎。","莫怪相逢倍惆怅，九江烟月似潇湘。"],"title":"九江逢卢员外"}
