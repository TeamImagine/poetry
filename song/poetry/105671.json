{"author":"岳珂","id":105671,"strains":["仄平仄仄仄平平，仄仄平平仄仄平。","平仄平平仄平仄，平平仄仄仄平平。","仄平仄仄仄平仄，平仄平平平仄平。","仄仄仄平平仄仄，平平仄仄仄平平。"],"paragraphs":["锦绷玉立纪双清，瑞牒千年重得名。","龙竹高标俨元致，熊湘素节凛皇英。","质同陇麦两歧秀，奇并庭柯连理荣。","却羡此君尤特立，虚心直道不孤生。"],"title":"小园双竹呈瑞二首  其一"}
