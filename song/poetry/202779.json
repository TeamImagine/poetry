{"author":"释道潜","id":202779,"strains":["仄平仄平平，仄仄仄平仄。","仄仄仄仄○，平○○仄仄。","平平仄平仄仄仄，仄平平仄平平○。","仄平○平平仄仄，○仄平平平仄仄。","平平仄仄仄平平，仄仄平平平仄仄。","仄仄平平仄仄平，仄平仄仄仄平平。","○平平仄仄平仄，平仄仄平平仄平。"],"paragraphs":["昔人慕猗兰，佩服比修洁。","往往卒岁间，山中行采掇。","吁哉昔人去已久，此花憔悴今谁折。","济源长官真好古，王屋天坛驰远步。","阳崖月窟得芳丛，满握归来夸所遇。","净扫幽轩植藓墀，紫茎绿叶弄奇姿。","疏帘风软日华薄，芳馥满怀君自知。"],"title":"寄题济源令杨君兰轩"}
