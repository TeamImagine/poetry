{"author":"陆游","id":34758,"strains":["○平仄仄平，平仄平仄仄。","仄仄仄平平，仄平仄仄仄。","仄仄仄平仄，仄仄○仄仄。","平平平仄仄，仄仄仄平仄。","平仄仄平平，平仄仄平仄。","仄○平平仄，○平仄○仄。","仄平平仄仄，仄仄仄平仄。","仄仄平○平，仄仄平仄仄。"],"paragraphs":["轻舟夜绝江，天阔星磊磊。","地势下东南，壮哉水所汇。","月出半天赤，转盼离巨海。","清晖流玉宇，草木尽光彩。","男子志功名，徒死不容悔。","坐思黄河上，横戈被重铠。","晚途虽益困，此志顾常在。","一日天胜人，丑虏安足醢。"],"title":"钱清夜渡"}
