{"author":"谢逸","id":226743,"strains":["平○仄平平仄○，仄仄仄平平平平。","平仄平平○仄仄，平仄平仄平平平。","○○仄仄平仄仄，平仄○仄平平○。","仄仄仄仄仄平仄，仄仄仄仄平平平。","仄平仄仄仄平仄，仄仄仄仄平仄平。"],"paragraphs":["吾闻沃洲天姥间，又有彩烟之高山。","山上之冈三十里，平视天姥浮青鬟。","其中隠者吾所羡，身世长与浮云闲。","种术可疗九州疾，种稻自给千家餐。","橘柑枣栗与桑柘，种者不少资者繁。"],"title":"彩烟山"}
