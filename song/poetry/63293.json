{"author":"周孚","id":63293,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平仄仄仄平。","仄仄平平仄平仄，仄平平仄仄平平。"],"paragraphs":["一筇历遍海边山，每见钟鱼便破颜。","瘦柏形骸虽已老，断云踪迹本来闲。","向来危死干戈际，此去相望梦寐间。","十载光阴已虚度，欲加诃斥待君还。"],"title":"送陈道人之金陵"}
