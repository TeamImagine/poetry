{"author":"王炎","id":69794,"strains":["平平平仄平仄平，○仄平平平仄平。","仄平平平仄仄仄，平平仄仄○平○。","仄平平仄仄○仄，仄仄仄仄○平平。","平○仄平仄仄仄，仄仄平仄平平平。","仄平仄仄平仄仄，仄仄平仄平平平。","仄平仄仄仄平仄，仄仄平仄平平平。","平平仄仄仄仄仄，仄仄仄仄仄仄○。","仄○平平仄仄仄，仄○○仄平平平。","平平仄○○仄仄，仄平仄仄平仄平。"],"paragraphs":["蓬莱云气依海鳌，中有诗仙流品高。","子云抄书自点勘，方瞳炯炯分纤毫。","仲元公退便燕坐，日涉艺圃当游遨。","乌衣裔孙不解此，但摘青蕊斟官醪。","壮年落笔无好语，况复衰飒垂霜毛。","二豪拔足立尘表，下视流俗徒滔滔。","词锋健鬭取一快，往复险韵不惮劳。","旁观微之敌白傅，自分司马优枚皋。","倡而不和当受罚，丐公酌酒羞二螯。"],"title":"用元韵答杨大著李校书"}
