{"author":"吕祖谦","id":65319,"strains":["平平仄○平平仄，○仄平平仄平仄。","仄○平仄平平○，仄仄平○仄平仄。","平平仄仄平仄仄，仄仄○平平仄仄。","○仄平平仄仄平，平平仄仄平平仄。","○平仄平仄仄平，○仄平仄平仄平。","平平平仄仄平仄，平平仄仄平仄平。","仄平平平仄平仄，仄仄仄平平仄仄。","仄平仄仄平仄平，平仄平平仄仄仄。"],"paragraphs":["何人夜折苕溪雪，吹落山堂寄清绝。","梦回轩槛非人间，一岸扶疏碎残月。","秋风索索秋意晚，叶外参差明叠𪩘。","颇似江南短棹归，平沙雁落汀洲远。","苍涛遶窗碧玉寒，中有渔父千古闲。","知君胸次五湖阔，波声髣髴游杏坛。","少林之孙韵枮木，避世避人何用逐。","渭川谩复千亩多，江上由来一苇足。"],"title":"题真觉僧房芦"}
