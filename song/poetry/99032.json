{"author":"华岳","id":99032,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄仄平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["朔风卷水入天渠，剪作飞花散六虚。","竹本无声缘叶密，梅因有影怕花疏。","路从玉鉴上头过，家在冰壶里面居。","欲作一诗撩谢女，不知为况近何如。"],"title":"雪中呈刘子冲"}
