{"author":"黄庭坚","id":206924,"strains":["仄平仄平仄，仄仄仄仄仄。","平仄仄仄仄，仄平仄平仄。","仄○平平平，仄仄仄仄仄。","平平仄平平，平仄仄○仄。","仄平仄？平，仄○仄平仄。","仄仄仄平平，平平仄平仄。","平平○仄平，仄仄仄平仄。","平平平仄平，仄仄仄平仄。","仄平平仄仄，仄仄○平仄。","平平○平仄，仄仄仄平仄。","仄仄仄平平，平平平平仄。","仄仄平平平，平仄仄仄仄。","平平平仄○，平仄仄平仄。","平平仄平仄，仄仄仄平仄。"],"paragraphs":["丈人养疴卧，此道取众弃。","强饭尚可饱，力田苦常匮。","欲从群儿嬉，出语不娬媚。","轩窗坐风凉，编简勘遗坠。","自安井无禽，未叹旅焚次。","夏暑极阳功，时霖作阴事。","呼儿疏药畦，植杖按瓜地。","南山云气佳，北极冕旒邃。","自欣须发白，得见衣裳治。","山林收枯槁，草木洗憔悴。","舐痔以车来，探珠遭龙睡。","腹便时蒙嘲，身退得自恣。","伊优无下僚，肮脏谢高位。","谁能领斯会，好在漆园吏。"],"title":"次韵谢外舅病不能拜复官夏雨眠起之什"}
