{"author":"王庭珪","id":237934,"strains":["平平平仄○仄仄，平平仄仄仄仄仄。","平平仄仄平仄平，仄仄仄仄仄○仄。","平○平仄仄仄仄，仄仄平平仄平仄。","仄平仄仄仄平平，仄仄平平仄平仄。"],"paragraphs":["端溪之水深莫测，千夫挽绠下取石。","溪翁采得归不眠，夜㔉鹄卵出苍璧。","君从何处得此宝，赠我惭非玉堂客。","况无徤笔写银钩，墨汁徒翻老鸦黑。"],"title":"次前韵酬刘大虚惠端砚"}
