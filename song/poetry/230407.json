{"author":"许景衡","id":230407,"strains":["仄仄平平平仄平，仄平平仄仄平平。","仄平平仄仄平仄，平仄平平仄仄仄。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["绝学寥寥千载余，忽惊酬唱祖前书。","善人今得见之矣，吾道将行命也欤。","滴滴寒声消腊雪，融融生意看春蔬。","不才圣世甘无用，归去先人有敝庐。"],"title":"谢诸友"}
