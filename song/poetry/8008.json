{"author":"潘良贵","id":8008,"strains":["仄平仄仄仄平平，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["等闲长啸倚孤松，云破天邉见碧峰。","架上残书犹可读，瓶中储粟不堪舂。","生涯幸有千年秀，身世何须万户封。","僧榻寄眠无一事，觉来深省听晨钟。"],"title":"朱教授见寄七言二首遂用其韵  其二"}
