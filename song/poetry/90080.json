{"author":"张方平","id":90080,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["初辟明堂见帝轩，此时宁得恋丘园。","程文懒谒春官氏，决策思干法扆尊。","千古声名传鹗表，四方豪俊望龙门。","若趋丹陛承清问，何以酬知或敢言。"],"title":"谢范天章荐应制科"}
