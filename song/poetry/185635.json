{"author":"徐积","id":185635,"strains":["仄平仄仄仄平平，仄仄平平平仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄平，仄平平仄仄平平。"],"paragraphs":["庾郎酝藉本仙材，适自王家池上回。","杨柳风前红蜡炬，芙蓉香畔白髯腮。","便摇健笔挥诗藁，仍替衰翁倒酒罍。","说与泗州倪发勾，梦随淮水向东来。"],"title":"赠汪判官"}
