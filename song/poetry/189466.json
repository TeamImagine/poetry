{"author":"沈辽","id":189466,"strains":["仄平平仄平平平，仄平仄平○平平。","仄仄仄平平仄平，仄平○平仄仄○。","平平仄仄平仄平，平仄仄仄平平平。","平平平仄仄平仄，仄仄○仄仄平平。","平平平仄仄平平，平仄○仄仄仄平。","平平○仄平仄仄，平仄○仄○平平。"],"paragraphs":["杜鹃花发春山明，杜鹃鸟啼行人惊。","世上有谁能忘情，一身离家作远行。","为名受辱为法撄，为利被夺为官争。","忧愁嗟蹙向谁说，那忽听此断肠声。","吾家家住在泉亭，烟水相望数月程。","呼儿酤酒多酌客，聊用相慰如平生。"],"title":"闻杜鹃"}
