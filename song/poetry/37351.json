{"author":"陆游","id":37351,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平平仄仄平平。"],"paragraphs":["昔如转战堕重围，今幸鶱翔脱骇机。","晓树好风莺独语，夜窗细雨燕相依。","安居不恨蜗庐迮，得食宁论鹤料微。","更喜暮年彊健在，又看刀尺制缣衣。"],"title":"初夏幽居偶题四首  其三"}
