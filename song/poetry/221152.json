{"author":"邹浩","id":221152,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平平平仄平。"],"paragraphs":["洗耳何须颍水清，淫哇涤去有滩声。","宫商别奏天然曲，淡薄追还物外情。","聊与沙鸥均至乐，谩同渔父引余觥。","个中一拍谁人会，长啸归来烟雾生。"],"title":"滩声  其二"}
