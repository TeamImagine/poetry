{"author":"项安世","id":53452,"strains":["仄仄平平平仄仄，平平仄仄仄平平。","仄仄仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["壮岁专城身欲老，儿时射策眼今昏。","战创满面谁能管，旧事逢人且莫论。","壁垒旌旗分一路，弟兄父子号名门。","回瞻永阜陵前柏，莫忘当时教育恩。"],"title":"送东川成路钤"}
