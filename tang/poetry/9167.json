{"author":"权德舆","id":9167,"strains":["仄仄仄平仄，平平平仄平。","平平平仄仄，仄仄仄平平。","仄仄平平仄，平○仄仄平。","仄平平仄仄，平仄仄平平。","仄仄平平仄，平平仄仄平。","平平○仄仄，平仄仄平平。"],"paragraphs":["隐几日无事，风交松桂枝。","园庐含晓霁，草木发华姿。","迹似南山隐，官从小宰移。","万殊同野马，方寸即灵龟。","弱质常多病，流年近始衰。","图书传授处，家有一男儿。"],"title":"南亭晓坐因以示璩"}
