{"author":"戴复古","id":94022,"strains":["仄平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄仄平平仄平。","仄仄平平平仄仄，仄平仄仄仄平平。"],"paragraphs":["自甘寂寞坐诗穷，何取多牛积谷翁。","痛饮不孤连夜月，浮生禁得几秋风。","芙蓉媚日红相对，螃蟹著霜黄在中。","白尽须毛无可老，此身未死抑愁侬。"],"title":"甘穷"}
