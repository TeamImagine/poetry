{"author":"曾协","id":25493,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。","平平仄仄平仄仄，仄仄平平仄仄平。"],"paragraphs":["气吐长虹一世豪，尚怜花草助风骚。","正须重碧浇胸次，不遣轻霜上鬓毛。","浪说清时敞东阁，谁捐好语到西曹。","江神却解归欤兴，賸放潮头百尺高。"],"title":"送裘父侄还乡二首  其一"}
