{"author":"刘攽","id":183110,"strains":["仄仄○○平，仄仄平平平。","仄平仄仄仄，○仄平平平。","平平仄○仄，仄仄平仄平。","仄仄平仄平，仄仄平仄平。","仄平仄○平，平仄○平平。","仄仄仄仄仄，仄仄○平平。","平平仄平仄，仄仄平平平。","平平仄仄平，平仄○平平。","仄平平仄平，仄平平○○。"],"paragraphs":["上有苍苍山，下有浑浑流。","两崖类筑甬，中道才容辀。","关门密相望，设险非一秋。","借问前代人，屈指嬴与刘。","乃知伯王功，天险参人谋。","百二制六国，一面当诸侯。","东惭洛阳薄，北视朝歌羞。","时平郡国通，官守轻戈矛。","旅程兹出关，怅然为淹留。"],"title":"潼关"}
