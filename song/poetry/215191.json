{"author":"杨时","id":215191,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["烟含疏柳绿蒙茸，杏颊桃英入眼红。","邂逅与君逢腊雪，飘零独我过春风。","空愁转毂音尘远，且寄离怀笑语中。","后夜月明人寂寂，相思那复一樽同。"],"title":"送丁季深"}
