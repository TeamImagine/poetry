{"author":"李商隐","id":22829,"strains":["仄仄仄平平，平平仄仄平。","仄平平仄仄，平仄仄平平。","平○平○仄，平○仄仄平。","平平仄仄仄，仄仄仄平平。","仄仄平平仄，平平仄仄平。","平平平仄仄，仄仄仄仄平。","仄仄平平仄，平平仄仄平。","平平平仄仄，○仄仄平平。","仄仄平平仄，平平仄○平。","仄平平仄仄，○仄仄平平。"],"paragraphs":["朔雪自龙沙，呈祥势可嘉。","有田皆种玉，无树不开花。","班扇慵裁素，曹衣讵比麻。","鹅归逸少宅，鹤满令威家。","寂寞门扉掩，依稀履迹斜。","人疑游面市，马似困盐车。","洛水妃虚妒，姑山客漫夸。","联辞虽许谢，和曲本惭巴。","粉署闱全隔，霜台路正赊。","此时倾贺酒，相望在京华。"],"title":"喜雪"}
