{"author":"吕从庆","id":46926,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["丰溪村内野人居，隐约南山对敝庐。","花下小桥春策蹇，竹中深径夜归渔。","无名正可骄王谢，有句还能继庾徐。","醉罢浊醪邻客散，一番清梦又蘧蘧。"],"title":"春更书怀"}
