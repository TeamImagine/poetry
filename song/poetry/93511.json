{"author":"戴复古","id":93511,"strains":["仄仄平平仄，平平平仄平。","平平仄仄仄，平仄仄平平。","仄仄平平仄，仄平仄仄平。","平平仄平仄，平仄仄平平。"],"paragraphs":["有母身长健，无营家自丰。","林塘孝子宅，诗礼古人风。","垅亩秋成后，弟兄和气中。","时闻有佳话，常欲访王戎。"],"title":"侄孙仲晦亦龙和前诗甚佳其家有林塘之胜兄弟和睦日以奉亲为乐用此韵以美之"}
