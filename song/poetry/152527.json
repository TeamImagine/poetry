{"author":"林千之","id":152527,"strains":["仄仄平仄仄，仄○平仄○。","平仄仄平○，仄仄平平平。","仄仄○平仄，仄仄仄平平。","平平仄仄平，○仄○仄平。","仄仄平仄平，仄○仄仄平。","平○平仄○，仄仄○○平。","仄仄平○平，仄仄平平平。","仄平平平平，平仄平平平。","仄平仄仄仄，仄平平○平。","仄平平○平，仄平仄平平。","仄平○仄仄，仄仄平○平。","仄仄仄平平，仄仄平○○。","平仄○平平，仄平平仄平。","平○○平平，仄仄平平平。","平仄○平平，平平仄平○。","平仄○仄平，仄仄○平平。"],"paragraphs":["古井谁复汲，古调谁复裁。","玄鹤引清吭，万壑松风哀。","彼美三株树，沆瀣{奭斗}琼台。","吾宗大小山，正尔期不来。","袖有明月珠，远遗马子才。","江空山亦深，乃肯穿苍苔。","妙悟玄中玄，使我心悠哉。","有墙肩曹刘，无苑延邹枚。","采薇雾失道，钓鳌风折桅。","朔风无重裘，地炉拥寒灰。","两穷相值遇，一笑聊参陪。","白日苦无光，暖律何当回。","持此将安归，令人心胆摧。","吾闻三神山，缥缈连蓬莱。","沧海正清浮，神仙亦崔嵬。","归欤三隽朋，下界空飞埃。"],"title":"送马静山寄林晓山兄弟"}
