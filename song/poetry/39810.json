{"author":"陆游","id":39810,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["满谷松风枕石眠，中元战血又成川。","但思秦铸铜人日，不记齐成柏寝年。","大药一炉暾晚日，孤桐三尺写秋泉。","何妨狂舞旗亭下，乞与人间画醉仙。"],"title":"闻虏乱代华山隐者作"}
