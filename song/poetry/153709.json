{"author":"周密","id":153709,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["远岸商歌不忍听，恨随纤草满沙汀。","春归王谢空堂燕，风散齐梁废苑萤。","紫盖黄旗人寂寞，琼枝璧月事飘零。","新亭风景时时异，惟有垂杨似旧青。"],"title":"金陵怀古"}
