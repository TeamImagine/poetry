{"author":"韩驹","id":237028,"strains":["平仄仄仄仄，○平平平平。","平平仄仄仄，仄仄平平平。","仄○仄仄平，仄平仄仄○。","平仄平仄仄，平平仄平平。","仄平仄仄仄，○仄平平平。","仄仄仄仄仄，仄仄平平○。"],"paragraphs":["平楚尽积水，长淮多奇峰。","萧条月曜夜，浩荡风鸣冬。","客行未可归，敝裘那得重。","寒气搜病骨，清潭貌衰容。","远游有滞念，将老无欢悰。","故国渺万里，去此嗟谁从。"],"title":"淮上书事"}
