{"author":"陆游","id":40647,"strains":["平平平平仄○仄，平平仄仄平平仄。","仄平○仄○仄○，仄仄平仄○仄仄。","平平仄仄仄仄仄，仄仄仄○平仄仄。","平平仄平平仄平，仄仄○平平仄仄。","平平仄平○仄○，平仄仄仄平仄仄。","仄仄仄仄平平平，平仄仄平平仄仄。"],"paragraphs":["周郎颀然市中隐，精神卓荦秋天隼。","忽来过我论五行，袖出诗卷如束笋。","人生一息不自保，况我耄期真待尽。","君今盛为谈未来，我亦听之俱可冁。","虽然此心犹未泯，何至死去同蠢蠢。","地下不作修文郎，天上亦为京兆尹。"],"title":"赠论命周云秀才"}
