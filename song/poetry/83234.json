{"author":"陈文蔚","id":83234,"strains":["平平平仄仄平仄，仄仄仄○平仄仄。","仄平仄仄平仄平，平仄平平仄平仄。","仄平仄仄仄平平，仄平○仄平平仄。","仄平平仄仄平○，仄仄平平仄平仄。","仄○仄仄仄平平，仄平○仄平平仄。","平仄平平仄平仄，仄仄仄平平仄仄。","仄平仄仄仄平○，○仄平平平仄仄。","○平仄平仄○仄，平仄仄平平仄仄。","仄平平仄○平平，平仄平平仄○仄。"],"paragraphs":["知君家住象山麓，日有见闻新耳目。","自怜各在天一涯，休誉惟能采乡曲。","却来一见玉溪头，已知标致非凡俗。","等闲挥翰墨淋浪，惠我新诗不金玉。","细将学问说根源，异同更与明朱陆。","吾道工夫有端绪，要是义精仁乃熟。","博文约礼是真传，收拾奇功归谨独。","参前倚衡勿间断，千载断弦端可续。","手披诗卷荷情真，聊以斯言报谆复。"],"title":"薛玠两投诗以古风谢之"}
