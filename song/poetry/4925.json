{"author":"释正觉","id":4925,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["黄金出矿断前疑，岸走舟安觉所欺。","动目是渠摇湛水，聚萤无我灼须弥。","翳消便见飞华尽，机迅将知击电迟。","识得堆堆庵内主，外魔那得到藩篱。"],"title":"次韵真歇和尚圆觉经颂一十四首 金刚藏菩萨章"}
