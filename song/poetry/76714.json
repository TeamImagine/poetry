{"author":"赵蕃","id":76714,"strains":["平平仄仄仄平平，仄仄平平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平仄仄仄，仄平平仄仄平平。"],"paragraphs":["诗材满眼不能收，忽报君来为举头。","寸铁不持难白战，污渠何敢映清沟。","飞飞望绝千山鸟，浩浩心驰万里鸥。","市远家贫乏供给，愧烦终日肯淹留。"],"title":"进之雪中见过明日归湘潭再用前韵二首  其一"}
