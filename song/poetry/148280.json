{"author":"方回","id":148280,"strains":["平平仄仄仄平平，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平仄仄仄平。","仄仄平平平仄仄，平平仄仄仄平平。"],"paragraphs":["崦嵫苒苒迫斜晖，梦断铭功十二旗。","邻曲过从穿不借，故乡书问寄当归。","固穷敢向中途悔，小隠无令始愿违。","万境皆空心已死，霑泥落絮肯重飞。"],"title":"次韵谢曹之才见赠"}
