{"author":"陆游","id":40367,"strains":["仄○仄平平，仄仄仄○仄。","仄平○仄平，仄仄仄仄仄。","仄平仄仄平，平仄仄平仄。","仄平仄仄仄，仄仄仄仄仄。","仄○仄仄仄，仄仄仄平仄。","仄仄仄平○，○仄仄平仄。"],"paragraphs":["昔闻少陵翁，皓首惜堕齿。","退之更可怜，至谓豁可耻。","放翁独不然，顽顿世无比。","齿摇忽脱去，取视乃大喜。","譬如大木拔，岂有再安理。","咀嚼浩无妨，更觉彘肩美。"],"title":"齿落"}
