{"author":"方岳","id":127348,"strains":["仄仄仄平仄仄平，仄平平仄仄平平。","仄平仄仄平平仄，平仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平平仄平。"],"paragraphs":["老我菟裘月一间，仰眠黄犊看青山。","有诗倚竹猿猱迳，无梦排云虎豹关。","城郭是非溪隔断，风烟灭没笔追还。","底须一局销长日，并不能棋方是闲。"],"title":"次韵郑佥判  其一"}
