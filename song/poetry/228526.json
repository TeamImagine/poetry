{"author":"释德洪","id":228526,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","平平平仄平平平，仄仄平平仄仄平。","仄仄仄平平仄仄，仄平平仄仄平平。"],"paragraphs":["泮宫授道最驰名，想见经筵玉麈横。","学问有源堪景仰，行藏无地受讥评。","门前江浪银山攧，醉里诗篇锦段明。","远宦不须嗟白眼，只今台阁半书生。"],"title":"次韵曹彦清教授见寄"}
