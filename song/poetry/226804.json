{"author":"赵鼎臣","id":226804,"strains":["仄仄仄仄仄，仄仄仄仄平。","○○○仄仄，仄仄平平平。","仄平仄仄仄，仄仄○仄平。","仄仄仄仄仄，平平仄○平。","平平仄平仄，平仄仄○平。","仄仄平仄仄，仄仄仄仄平。","仄平平仄仄，仄仄仄平○。","平平平仄仄，仄仄仄平平。","平平仄平仄，平仄平平○。","平平平仄仄，仄仄仄平平。","平仄仄平仄，平仄平仄○。","仄平平仄仄，○仄仄平平。","仄平平仄仄，仄仄仄仄平。","平○平仄仄，平仄平○○。","○平仄平仄，仄仄平仄平。","○○仄仄仄，仄平仄平仄。","仄仄平仄仄，仄○○仄仄。","平平平仄仄，仄仄仄平平。","仄仄○平仄，平平○仄平。","平仄平○仄，仄○平仄平。","○仄平平仄，平平仄仄○。","仄平平○仄，仄仄仄平平。"],"paragraphs":["月固不可得，客亦未易逢。","相看且一笑，剧饮须千锺。","石交事绮语，辩口如剑锋。","血指遇巧匠，青蒿倚长松。","平生所欣慕，今夕获从容。","我出元白后，敢蹑李杜踪。","竞夸词激烈，已觉醉蒙茸。","虚文矜画虎，利口极雕龙。","谁能望尘拜，初不希侯封。","云披蟾影白，露浥桂香浓。","河汉淡无色，乌鹊迷所从。","要为青女约，从使蜚廉攻。","渡河天女懒，捣药玉兔慵。","秋凝霜悒悒，晴解云重重。","论功有词客，误晓惊惰农。","兴从庾亮发，景为仲宣供。","夜气凄以冷，斗杓横复纵。","文章余所短，翰墨子之丰。","酒渴思朝汲，肠饥闻夜舂。","宁尽杯中蚁，勿听床下蛩。","思涩惭追骥，篇成类采葑。","我眠君且去，莫待鼓冬冬。"],"title":"中秋夜杨时可与狄端叔载酒见过月下联句"}
