{"author":"赵汝譡","id":89716,"strains":["仄平仄仄平，平仄仄平仄。","仄平仄平平，仄仄仄平仄。","仄平平平仄，平仄○仄仄。","平平平平平，仄仄平仄仄。","仄平仄仄仄，仄仄仄平仄。","仄平仄平平，仄仄平仄仄。","平平仄平仄，仄仄平仄仄。","平平平仄平，仄仄平仄仄。"],"paragraphs":["倚墙茂树阴，交覆状垂盖。","面岑可为楼，所惜著亭隘。","试凭工师手，高取空阔界。","材章来何山，得补榱栋坏。","泮宫对突兀，雉堞隠萦带。","老榕剪东枝，遂破群碧碍。","闲云入秋眺，远霭增暮慨。","心知飞鸟边，历历归路在。"],"title":"楼望"}
