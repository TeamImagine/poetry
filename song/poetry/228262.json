{"author":"释德洪","id":228262,"strains":["平平仄仄仄平平，平仄平平仄仄平。","仄仄仄平平仄仄，平平仄仄仄平平。","平平仄仄平仄仄，仄仄平平平仄平。","平仄平平平仄仄，仄平平仄仄平平。"],"paragraphs":["瓶盂又复寄西州，弥勒同龛古寺幽。","睡起忽残三月夏，朝来拾得一帘秋。","浮云世事慵料理，断梗闲踪任去留。","投老山林多胜槩，杖藜何日复同游。"],"title":"寄李大卿"}
