{"author":"郑獬","id":181647,"strains":["仄○仄○仄，仄平○仄平。","仄仄仄平平，仄仄平仄平。","仄仄仄仄仄，○仄仄仄平。","仄仄平仄仄，仄仄仄仄平。","仄仄仄仄○，仄仄平平平。","仄○仄仄平，平平仄平平。","平仄仄仄平，○仄○仄平。"],"paragraphs":["我思洞庭橘，赤金三寸圆。","磊落火齐珠，缀树团紫烟。","病肺燥不治，嘘吐气欲然。","玉醴埋九地，凿井不得泉。","我欲涉洞庭，采橘秋云边。","骇浪破我舟，蛟龙怒腾骞。","安得万里风，吹落堕我前。"],"title":"感秋六首  其三"}
