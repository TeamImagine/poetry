{"author":"晁公溯","id":20894,"strains":["仄平○平平，仄平○仄平。","仄平仄仄仄，仄仄平平平。","仄仄仄仄平，仄○仄仄平。","仄仄仄？平，仄仄平仄○。","仄仄○仄平，平仄仄○平。","○仄仄平仄，？平仄仄平。","平平平仄平，仄仄仄仄平。","平平平平仄，平仄平平平。"],"paragraphs":["古人重生孙，欲为王父尸。","尔姑念尔祖，宰木今风悲。","不得见尔生，况当逆妇归。","我独贺迺翁，有妇能奉匜。","食上调滑甘，寒煖视其宜。","更致大夫食，迺翁喜可知。","还家勤五经，进德要及时。","他年悬旌节，门户增光辉。"],"title":"妻侄师如石同妇见过"}
