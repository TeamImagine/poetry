{"author":"释法具","id":242058,"strains":["○仄仄仄平平平，仄平仄仄平平平。","平平仄仄仄平仄，仄○仄仄平平平。","平平仄仄仄○仄，仄仄仄仄平平平。","仄平仄仄仄仄仄，平仄仄仄平平○。","平平仄仄仄平仄，仄仄○仄○平○。","平平仄平仄仄仄，仄仄仄仄平平平。","平○仄仄仄○仄，仄仄仄仄○平仄。","平平仄仄仄仄仄，平平仄平仄仄平。","仄平○仄仄仄仄，仄仄仄仄平○平。","平平仄仄仄仄仄，平仄仄○平仄平。","仄平仄平仄仄仄，平平仄仄平平平。","仄平仄仄平仄仄，平仄仄仄○平平。"],"paragraphs":["行尽一径龙蛇蟠，病身忽上青云端。","天公岂念客来远，偶吹一阵松风寒。","摩挲老眼坐叹息，信有物表非人寰。","去天尺五步可到，云梦八九吞何难。","微阳远映众山绿，景气摇动如波澜。","青萝吐花叶袅袅，浅水落石声潺潺。","盘空巨石碧如削，暗澹老树苍烟漫。","檐牙卓地殿影出，蜗涎上阶夜雨残。","昔人遗迹不复见，但见满目围苍峦。","悬知此地可送老，黄叶满庭风闭关。","玉京五城信不远，神仙绶短谁能攀。","妄庸柳泌真可笑，安用采药乘朱轓。"],"title":"游华顶峰"}
