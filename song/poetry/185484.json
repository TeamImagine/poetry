{"author":"徐积","id":185484,"strains":["○仄仄○，平仄平平。","仄仄仄仄，平仄仄平。","仄○平仄，仄平平仄。","平仄仄仄，平仄仄仄。","平平○仄，平仄平仄。","仄○○仄，平仄平仄。","仄平平平，仄仄仄平。","仄仄○仄，○仄仄平。","仄平平仄，○○仄仄。","○仄○仄，仄○仄仄。","仄仄○平，仄○仄平。","平仄○仄，平平平平。","○○○仄，仄仄平○。","仄平○仄，仄平○仄。","平平○平，仄仄仄仄。","仄仄仄平，平仄仄仄。","平仄平仄，仄仄平仄。","仄仄仄仄，仄仄仄仄。"],"paragraphs":["司马德操，来就庞公。","杖履直入，名姓不通。","坐其堂上，指挥呼索。","催令作黍，云我有客。","庞公妻子，堂下罗列。","拜且听命，奔走陈设。","此时庞公，适自外归。","忽见司马，其喜可知。","一堂之上，相从笑语。","其旁观者，莫分客主。","我读其书，爱其古风。","真厚如此，精诚交通。","量如溟海，义薄云空。","至于妻子，亦为叹者。","苟非其人，往往见骂。","盖有是夫，而有是妇。","能佐夫义，善敬夫友。","可警薄俗，可示厥后。"],"title":"赠庞公"}
