{"author":"刘敞","id":174768,"strains":["平平仄仄仄，仄仄平平平。","仄○仄平仄，仄仄平仄平。","仄平仄仄仄，仄仄○平平。","仄平仄仄仄，仄仄平○平。","平仄平平平，仄仄○仄仄。","仄平仄平平，平仄仄仄平。","○平仄仄仄，平平平平平。"],"paragraphs":["知音古亦少，况乃今人乎。","至和动殊类，此则今世无。","舜韶舞百兽，事可观于书。","但非耳目接，便自疑其虚。","谁谓今之人，反不如兽欤。","大音盖希声，聋俗或万殊。","中孚有不化，嗟嗟乎豚鱼。"],"title":"和永叔夜坐鼓琴二首  其二"}
