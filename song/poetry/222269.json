{"author":"邹浩","id":222269,"strains":["仄平平仄仄平平，仄仄平平仄仄平。","平仄仄仄平仄仄，仄平平仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["善如平路恶如巇，底事前人浪自疑。","方寸但令无愧怍，彼苍何虑有偏私。","流言耸动知公旦，削迹奇穷见仲尼。","事事存心惟节慎，大哉斯语是吾师。"],"title":"读从外祖书"}
