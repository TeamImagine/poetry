{"author":"汪梦斗","id":152890,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄仄平仄，平仄平平仄仄平。","仄仄平平仄平仄，平平仄仄仄平平。"],"paragraphs":["两边髯鬓雪交明，一笑何期在客京。","此会向来随是梦，相逢喜定却还惊。","清吟自足配严濑，狂语常忧沈石城。","我定先还故山去，先生恰有北燕行。"],"title":"富春方史君万里与之别七年矣离乱之后不意得聚首于此一见道旧有感  其一"}
