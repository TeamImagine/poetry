{"author":"陈傅良","id":65980,"strains":["仄仄仄平平仄仄，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["上巳所余春有几，不堪风雨付春愁。","君能载酒知谁侣，我欲看花不自由。","倚岸小舟谋未定，隔林斜日故相投。","莓苔踏遍篝灯去，收拾残红插满头。"],"title":"瑞安宰刘伯协载酒游赵园叔静道甫子宜行之同集小雨喜霁"}
