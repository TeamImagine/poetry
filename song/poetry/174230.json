{"author":"刘敞","id":174230,"strains":["仄平仄仄仄，仄仄平仄平。","平仄仄仄平，仄平平仄平。","平平仄仄仄，仄仄仄仄平。","仄仄仄平仄，仄平仄平平。","平平仄○仄，仄仄平○○。","平平仄平仄，仄平仄仄平。","平仄仄仄平，仄平○仄平。"],"paragraphs":["毁巢鳯不至，竭泽龙不游。","贤者有所归，得非龙鳯俦。","周公下白屋，圣德被九州。","赵禹谢宾客，汉朝以为优。","浇淳不相袭，用舍何其缪。","苟循一身利，不为万姓谋。","哀彼杖杜诗，死生遗道周。"],"title":"杂诗二十二首  其一二"}
