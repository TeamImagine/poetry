{"author":"宋祁","id":24050,"strains":["仄仄平平仄仄平，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["四郡连翩拥使旗，多年不听汝南鸡。","宴开河朔千人帐，书用黎阳一幞泥。","水曲箭波喧夜橹，原田丝雨劝春犂。","可嗟未预元规论，坐据胡床送月低。"],"title":"得扬州书"}
