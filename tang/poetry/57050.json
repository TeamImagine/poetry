{"author":"韦应物","id":57050,"strains":["仄仄仄仄平平平，平平仄仄仄仄平。","平仄平平仄仄仄，仄仄平平平仄仄。","仄平仄仄仄仄平，平平平仄平仄平。平平仄○仄平仄，平仄平平仄仄仄。","仄平仄仄平仄○，平仄○平平仄仄。"],"paragraphs":["野鹊野鹊巢林梢，鸱鸢恃力夺鹊巢。","吞鹊之肝啄鹊脑，窃食偷居还自保。","凤凰五色百鸟尊，知鸢为害何不言？霜鹯野鹞得残肉，同啄膻腥不肯逐。","可怜百鸟纷纵横，虽有深林何处宿。"],"title":"鸢夺巢"}
