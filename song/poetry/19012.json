{"author":"陈棣","id":19012,"strains":["平仄平平仄仄平，仄平平仄平平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["天眷中兴瑞玉麟，果闻崧岳为生申。","逢迎圣主千年运，领略东君五日春。","济世丰功铭鼎鼐，传家清德冠簪绅。","仙风道骨应难老，曾向瑶宫侍帝宸。"],"title":"钱使君知原生辰  其一"}
