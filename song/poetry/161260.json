{"author":"戴表元","id":161260,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平平仄平平。","平仄仄仄平平仄，仄仄平平仄仄平。"],"paragraphs":["万骑南来驻不留，衣冠客此镇林丘。","寒岩碎裂从中起，乱水喧鸣竟独流。","故物今惟存寓马，当年谁为指眠牛。","坟傍小寺终村俗，画柱纱笼护冕旒。"],"title":"魏文节公墓"}
