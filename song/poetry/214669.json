{"author":"晁补之","id":214669,"strains":["仄平平仄仄平平，平仄平平仄仄平。","仄仄平平平仄仄，仄平仄平仄平平。","仄平仄仄平平仄，平仄平平仄仄平。","平仄平平仄平仄，仄平平仄仄平平。"],"paragraphs":["壁间双记快沉冥，山畔谯门水畔亭。","相国名因稽古白，使君眼为好贤青。","废堤不复风摇柳，新槛依然月满汀。","羁旅从公厌游乐，欲图佳致作幽屏。"],"title":"次韵李秬重修宴亭"}
