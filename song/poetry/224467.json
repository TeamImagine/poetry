{"author":"洪朋","id":224467,"strains":["仄平仄仄平平仄，平仄平平仄仄平。","平仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平仄仄仄，仄平平仄仄平平。"],"paragraphs":["碧梧翠竹闻家子，琼树瑶林物外人。","千古文章随逝水，一生气义属飘尘。","匡生左里人何在，南浦东湖迹已陈。","想见九原托体处，白杨荒草不能春。"],"title":"挽刘六咸临"}
