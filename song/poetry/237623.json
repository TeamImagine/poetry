{"author":"刘一止","id":237623,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["山色溪烟淡墨成，隔溪幽鸟自呼名。","未妨浊酒陪心赏，更借清诗作眼明。","桃叶不关今夕恨，松枝犹是古时声。","扁舟醉后从漂兀，个处应无宠辱惊。"],"title":"方欲相约为孔侯溪上之游忽辱佳篇复次元韵"}
