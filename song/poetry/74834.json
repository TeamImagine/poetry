{"author":"赵蕃","id":74834,"strains":["平平仄仄仄平平，仄仄平平仄仄平。","仄仄仄平仄仄仄，仄平仄仄仄平平。","平平仄仄仄平仄，仄仄平平仄仄平。","仄仄仄平平平仄，仄平平仄仄平平。"],"paragraphs":["风声富贵每多偏，造物于公独俾全。","笑我效颦忘露丑，不知学步返难前。","侏儒自合奉囊粟，卫尉何曾直一钱。","我地有饥能任耻，熟闻高义薄云天。"],"title":"别徐运使"}
