{"author":"石介","id":68254,"strains":["仄仄平仄平平○，仄平平平平平平。","○平平仄仄○仄，平仄仄仄平平平。","平平平平仄平仄，仄仄仄仄平平平。","○平仄平仄仄○，仄平○仄○仄平。","○仄仄平平仄○，仄平仄仄平平平。","仄平平仄仄平仄，平平平平○○平。","仄仄平○平○仄，仄平平平平仄平。"],"paragraphs":["伯乐之厩无驽骀，豫章之林多瑰材。","相君新坐碧油幢，之子直上黄金台。","秋风萧萧动笳鼓，落叶摵摵鸣樽罍。","将军手持十万骑，阵前号令如疾雷。","从事借筹为决胜，运于掌上何恢恢。","蠢兹元昊命蝼蚁，西师堂堂难当哉。","况我贤相贤从事，北门无忧宜大开。"],"title":"送范曙赴天雄李太尉辟命  其二"}
