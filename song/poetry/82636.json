{"author":"刘过","id":82636,"strains":["平平平平仄平平，仄仄平仄平平平。","仄○○○平仄仄，平仄仄仄平平平。","仄平仄仄○平仄，仄仄仄仄○○平。","仄平平仄平仄○，仄仄仄仄平仄平。","仄平平○平仄仄，仄仄平仄平平平。","平平平平仄仄仄，平仄平仄仄仄平。","仄仄仄平仄仄仄，平仄○仄仄仄平。","平平仄仄平平平，平平仄仄仄仄仄，仄仄仄仄平平○。","平平仄平仄平仄，仄○平仄平仄平。","平平仄平平平仄，仄仄○○平平平。","○平仄仄平平仄，平仄○仄○平平。","仄平平平仄仄仄，仄仄仄仄○平平。"],"paragraphs":["书生灯窗困毛锥，说着刀剑何时持。","忽闻殷殷金鼓震，惊起块坐筋骸衰。","国朝右武重秋狝，列郡敢不张其威。","万家骈首遮道看，我亦役逐人后随。","武夫櫜鞬陈整整，虎豹拏攫旌旗麾。","人言吴儿尽脆弱，身发文断勇未知。","不见拔山昔项羽，何必燕赵士始奇。","军容灿灿生光辉，悲风惨淡杀气怒，对此忽作边头思。","熊罴不哗晓争出，万骑驰突寒打围。","纷纷血毛腥原野，箭竹正堕惊鸿飞。","将军仰笑兵军贺，金帛填委深沟池。","十年文穷坐百拙，感慨一赋从军诗。"],"title":"明州观大阅"}
