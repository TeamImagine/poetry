{"author":"周紫芝","id":241322,"strains":["平平仄仄仄，仄仄○平平。","○平平仄仄，平平仄平○。","仄仄○○平，平仄平仄平。","仄仄仄仄仄，仄平平仄平。","仄仄平○平，仄平仄○平。","仄仄平平○，平平仄平平。","○○平仄仄，仄仄平平平。","平平仄仄仄，仄仄平平平。","平平仄○平，仄平仄平平。","平平仄○仄，仄○仄平平。"],"paragraphs":["朝阳下屋角，白露收莓苔。","苍黥知我至，钩帘唤风回。","破晓中庭花，时傍修竹开。","事简吏亦暇，日高官未来。","取我囊中诗，炷香拂轻埃。","所恨诸公间，疲驽愧非才。","敲茶惊午梦，共瀹风前杯。","支颐坐昼寂，细影移高槐。","斯须各回鞭，跨鞍尚徘徊。","虽非大三昧，亦号小蓬莱。"],"title":"敕局晨入效柳子厚"}
