{"author":"韦应物","id":56535,"strains":["仄平平仄仄，仄仄仄平仄。","平仄○仄平，平平○○仄。","平仄平仄平，平平仄平仄。","仄○平平仄，仄仄仄平仄。","○平○仄仄，平仄平仄仄。","仄仄平仄平，仄仄平仄仄。"],"paragraphs":["酒星非所酌，月桂不为食。","虚薄空有名，为君长叹息。","兰蕙虽可怀，芳香与时息。","岂如凌霜叶，岁暮蔼颜色。","折柔将有赠，延意千里客。","草木知贱微，所贵寒不易。"],"title":"拟古诗十二首 七"}
