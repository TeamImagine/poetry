{"author":"孔平仲","id":203633,"strains":["平仄仄平平仄平，平平平仄仄平平。","平平仄平仄仄仄，平仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["谁撼月中丹桂枝，堕阶圆实似珠玑。","山中道人拾不尽，湖上仙人携得归。","半夜香风飘涧壑，一时甘雨遍郊圻。","与公寄籍皆江国，且喜田园岁不饥。"],"title":"张子明自庐山归云十五夜桂子落于太平观乡人谓之大熟子丰年之兆也"}
