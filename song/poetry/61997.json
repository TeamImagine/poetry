{"author":"虞俦","id":61997,"strains":["仄平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。","仄仄平平平仄仄，仄仄仄仄仄平平。"],"paragraphs":["晓来眼界忽然新，一色琼瑶与烂银。","人事乖时空请祷，天心回后只逡巡。","不教三白孤残腊，要与千家作好春。","宿麦连云虽入望，路傍犹有翳桑人。"],"title":"十二月二十六日早起雪已三寸许夜来初不觉也"}
