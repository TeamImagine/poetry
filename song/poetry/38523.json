{"author":"陆游","id":38523,"strains":["○平仄平平，仄平仄仄平。","平平仄平平，仄仄○平平。","平仄平平○，仄仄仄○平。","仄○平平仄，平仄仄仄平。","平仄仄仄仄，仄○仄○平。","平○仄平仄，仄仄平平平。"],"paragraphs":["荷鉏草堂东，艺花二百株。","春风一朝来，白白兼朱朱。","南列红薇屏，北界绿芋区。","偃蹇双松老，森耸万竹臞。","余地不忍茀，插援引瓠壶。","何当拂东绢，画作山园图。"],"title":"斋中杂兴十首以丈夫贵壮健惨戚非朱颜为韵  其九"}
