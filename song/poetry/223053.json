{"author":"李新","id":223053,"strains":["平仄平平仄仄平，平平平仄仄平平。","仄平平仄仄平仄，平仄仄平平仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["羁旅情怀不自禁，清霜岐路马骎骎。","一年明月最圎夜，千里故人常别心。","幸有酒沽除是醉，更无人赏又如阴。","寒蛩似识风骚意，伴我凄凄到晓吟。"],"title":"中秋夜宿穆陵关"}
