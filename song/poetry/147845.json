{"author":"方回","id":147845,"strains":["仄仄仄仄○，仄平○○平。","○○仄仄仄，○平平仄○。","平仄仄平平，仄仄平仄平。","平仄仄仄仄，平平○仄○。","仄平仄仄仄，仄仄○仄平。","平平仄仄仄，平仄平仄平。","仄平仄平仄，仄仄○仄平。","仄平仄仄仄，平平平○○。","仄仄仄○仄，平平？平平。","仄仄仄平仄，仄平平平平。","平仄仄○仄，平仄平平平。","仄仄平平○，仄平○平平。","仄平平仄仄，○平平仄平。","仄平平仄平，仄仄平仄平。","仄平仄仄平，仄仄○平平。","仄仄平仄仄，仄仄平仄○。","平○仄平仄，仄○仄仄平。","○仄仄仄仄，仄仄○○平。","平仄平仄仄，平平仄平平。","仄平仄平平，仄仄平平平。","仄仄平平○，平仄○仄平。","平平平仄平，仄仄平平平。","仄○仄平仄，仄平仄仄平。","平仄仄仄仄，仄仄仄仄平。","仄平○仄仄，仄仄平仄平。","仄仄仄仄○，平平平平平。","仄仄仄平平，仄仄仄平○。","仄仄仄仄仄，仄平仄平平。","平仄仄仄？，仄仄平平平。","平仄仄仄平，仄仄仄仄平。"],"paragraphs":["忆我弱甫冠，束书如钱塘。","中兴百廿载，行都滋浩穰。","虽已劣乾淳，尚可云小康。","巴蜀骇破碎，淮襄传扰攘。","腹心辇毂地，按堵如故常。","于时数万士，云集升上庠。","草茅起穷谷，拭目观国光。","出门不识路，天街何其长。","侠士剧燕赵，佳人□姬姜。","五鼓夜灯烛，万楼春丝簧。","吴米白如雪，奚啻千斯仓。","缥缈湖山间，画船娇红妆。","六桥杨柳岸，荷花云水乡。","四时无不宜，莫若僧夏凉。","小儒苦乏赀，冷眼看豪强。","托迹朝士馆，窃睨鹓鹭行。","台评或非是，庙论有不臧。","相与读邸报，愤闷填中肠。","侥幸江汉静，奸凶殛炎荒。","礼闱采刍言，始得伸名场。","岂谓边功相，曾不监彼狂。","骄淫无比伦，虐毒尤披猖。","未闻古天子，买田自置庄。","群小附鬼蜮，国脉内已戕。","虱臣颇有胆，四被言者章。","最后得拜疏，逋诛逃维扬。","万古木绵庵，不愧赵韩王。","草茂复古殿，雨淋集贤堂。","青史孰可□，念此心神伤。","焉得陆士衡，复与作辨亡。"],"title":"忆我二首各三十韵  其二"}
