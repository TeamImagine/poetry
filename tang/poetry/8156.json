{"author":"王建","id":8156,"strains":["平平平仄仄○平，○○○平仄仄平。","平○仄○平仄仄，平平仄仄仄○平。","仄○平仄平平仄，平仄○平仄仄平。","平仄仄平仄仄仄，仄平平仄○○○。","平平仄仄○平仄，仄仄平平仄仄平。","平○仄平平仄仄，平平仄仄仄○平。","平平仄仄平○仄，仄仄平平仄仄平。","仄仄○平平仄仄，仄平平仄仄平平。"],"paragraphs":["还携堂印向幷州，将相兼权是武侯。","时难独当天下事，功成却进手中筹。","再三陈乞罏烟里，前后封章玉案头。","朱架早朝立剑戟，绿槐残雨看张油。","遥知塞雁从今好，直得渔阳已北愁。","边铺警巡旗尽换，山城候馆壁重修。","千群白刃兵迎节，十对红妆妓打球。","圣主分明交暂去，不须高起见京楼。"],"title":"送裴相公上太原"}
