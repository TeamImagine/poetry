{"author":"程俱","id":235392,"strains":["平平仄○平，平仄○仄平。","平平平○平平仄，仄仄仄仄仄平平。","平○平○仄平仄，仄仄仄仄平仄平。","仄○平平仄平仄，仄仄仄仄平平平。","平平仄○仄仄仄，平仄仄仄平平平。","仄平仄仄仄平仄，仄仄仄仄仄平平。","平平仄仄仄仄仄，平仄仄仄平平平。","平平○仄平仄仄，仄仄○仄平平○。","仄平仄仄仄平仄，平平仄仄平平平。","仄平平仄仄○仄，仄仄仄仄平平平。","平平仄仄仄仄仄，○仄仄仄平○平。","平○仄仄仄仄仄，仄仄仄仄平平平。"],"paragraphs":["东皇驾苍龙，超忽了八区。","清明风从冰轮际，转入厚地潜嘘嚅。","周行无间寂无迹，但见动植咸照苏。","赩如醇醪入花骨，冻块一一成丰腴。","花光照空日色醉，天宇荡滉青莲敷。","烂霞涨渌万堆雪，剪刻不用施铅朱。","铜丸昼漏五十刻，衔烛缓辔经天衢。","游人正与春物竞，汲汲磨蚁同驰驱。","固知一气共舒惨，机关默动非人须。","孰居无事主张是，绣黼万象归无余。","青黄赤白岂有意，应见略似摩尼珠。","区中代谢未有极，故自有物无荣枯。"],"title":"数日春物甚丽坐阅岁华偶成古句"}
