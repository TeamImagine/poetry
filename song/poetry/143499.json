{"author":"舒岳祥","id":143499,"strains":["平仄仄平仄，平平仄仄平。","平平平仄仄，平仄仄平平。","仄仄平平仄，平平仄仄平。","平平平平仄，仄仄仄平平。"],"paragraphs":["前垅摘茶妇，顷筐带露收。","艰辛知有课，歌笑似无愁。","照水眉谁画，簪花面不羞。","人生重容貌，那得不梳头。"],"title":"自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词  其一"}
