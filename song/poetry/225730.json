{"author":"慕容彦逢","id":225730,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["康庄雪景曜重关，宴锡潭潭府第间。","爱日似随人意出，祥风时泛乐声还。","欢谣已见喧民俗，喜气遥知动帝颜。","温诏许持金斝醉，戴恩同祝寿如山。"],"title":"和中书梁侍郎喜雪赐御筵诗"}
