{"author":"韦应物","id":56953,"strains":["仄仄仄平仄，平平仄仄平。","平平仄平仄，平平仄平平。","平平平仄平，仄仄仄仄平。","○仄平平仄，仄仄仄平平。","平仄平平仄，仄仄仄仄平。","平平仄平仄，平平○仄平。","平平仄平仄，仄仄仄平平。","仄仄平仄仄，平平平仄仄。","平平仄仄仄，仄仄平○○。"],"paragraphs":["受命恤人隐，兹游久未遑。","鸣驺响幽涧，前旌耀崇冈。","青冥台砌寒，绿褥草木香。","填壑跻花界，叠石构云房。","经制随岩转，缭绕岂定方。","新泉泄阴壁，高萝荫绿塘。","攀林一栖止，饮水得清凉。","物累诚可遣，疲甿终未忘。","还归坐郡阁，但见山苍苍。"],"title":"游琅瑘山寺"}
