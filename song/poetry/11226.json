{"author":"朱翌","id":11226,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["双凫飞出九重关，带得中原气象还。","抵死欲留之子住，吹笙要伴老夫闲。","草荒白鹤峰前宅，云散黄龙洞口山。","茉莉素馨闻已熟，妙香从此賸熏班。"],"title":"送崔若砺令河源"}
