{"author":"薛能","id":25074,"strains":["仄仄仄平仄，仄平平仄平。","仄平平仄仄，仄仄仄平平。","仄仄仄平仄，仄平平仄平。","平平仄仄仄，仄仄仄平平。","平仄平平仄，平平○仄平。","平平平仄仄，平仄仄平平。","平仄平平平，平平仄仄平。","仄平平仄仄，平仄仄平平。","仄○平○仄，○平仄仄○。","平平仄仄仄，平仄仄平平。"],"paragraphs":["立马送君地，黯然愁到身。","万途皆有匠，六义独无人。","莫怪敢言此，已能甘世贫。","时来贵亦在，事是掩何因。","投刺皆羁旅，游边更苦辛。","岐山终蜀境，泾水复蛮尘。","埋没飡须强，炎蒸醉莫频。","俗徒欺合得，吾道死终新。","展分先难许，论诗永共亲。","归京稍作意，充斥犯西邻。"],"title":"送李殷游京西"}
