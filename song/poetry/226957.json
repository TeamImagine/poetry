{"author":"赵鼎臣","id":226957,"strains":["仄平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["少游太学饶夫子，老倚清松璧上人。","好与惠休为后嗣，直疑贾岛是前身。","浮萍暂聚曾交臂，独鹤孤飞遂绝尘。","肯念故人今白发，与云出岫莫辞频。"],"title":"赠如璧长老二首  其一"}
