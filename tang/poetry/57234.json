{"author":"岑参","id":57234,"strains":["平仄平仄平，仄平仄平仄。","仄平仄仄○，仄仄平仄仄。","仄○平平平，平平平○仄。","平平仄平仄，仄仄○仄仄。","仄仄平仄平，平平平仄仄。","平平仄平仄，平仄平仄仄。"],"paragraphs":["江上风欲来，泊舟未能发。","气昏雨已过，突兀山复出。","积浪成高丘，盘涡为嵌窟。","云低岸花掩，水涨滩草没。","老树蛇蜕皮，崩崖龙退骨。","平生抱忠信，艰险殊可忽。"],"title":"江上阻风雨"}
