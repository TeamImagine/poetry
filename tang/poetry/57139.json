{"author":"张谓","id":57139,"strains":["平仄仄平仄，仄平平仄平。","仄平仄平仄，平仄平平平。","仄仄仄平仄，平○平仄平。","仄平平平仄，仄仄仄？平。","平仄○平仄，平平○仄平。","○平仄仄仄，仄仄？平平。","仄仄仄平仄，仄○平仄平。","○平仄平仄，平仄仄平平。"],"paragraphs":["童子学修道，诵经求出家。","手持贝多叶，心念优昙花。","得度北州近，随缘东路赊。","一身求清净，百毳纳袈裟。","锺岭更飞锡，炉峰期结跏。","深心大海水，广愿恒河沙。","此去不堪别，彼行安可涯。","殷勤结香火，来世上牛车。"],"title":"送僧"}
