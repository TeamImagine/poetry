{"author":"孙应时","id":82075,"strains":["仄平仄平平，平仄仄平仄。","平仄平平平，平仄仄平仄。","平平？平仄，仄仄平仄仄。","仄平仄仄仄，仄仄仄平仄。","仄平仄平平，平仄仄○仄。","○平平仄平，仄仄平仄仄。","仄平仄平仄，仄仄平仄仄。","平平仄仄仄，平仄仄平仄。","仄平平平仄，仄平仄平仄。","仄仄仄平○，平仄仄平仄。","平仄仄平仄，平平平平仄。","平平仄平仄，平仄平仄仄。","仄平平仄仄，平平仄平仄。","仄平仄仄平，平○仄平仄。","仄仄仄平平，○平○平仄。","平仄平仄平，○仄仄仄仄。"],"paragraphs":["驾言玉虚游，奇绝慰心赏。","余雪明层阴，初旭上清朗。","寒溪玻瓈色，远壑风雨响。","刺船度石濑，散策步林莽。","洞门划褰开，瑶室下深广。","分明堂九筵，帢匝旗五丈。","壁纹妙雕刻，石骨工刬磢。","云霞夹日月，麾幢导龙象。","异哉非人境，俨然故仙仗。","犬鹿访前闻，笙鹤寄真想。","天宝本衰运，灵扃为谁敞。","峥嵘昔祠殿，萧瑟今废壤。","谢公诗绚丽，黄郎笔豪爽。","断碑亦可怜，英标复何往。","把酒酹孤亭，回头叹尘鞅。","幽讨方自兹，当费屐几两。"],"title":"玉虚洞"}
