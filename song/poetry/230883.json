{"author":"葛胜仲","id":230883,"strains":["平平平仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平仄仄仄平平。"],"paragraphs":["庭闱无复荐芳膻，乌鸟哀情毎泫然。","游子但吟春草句，门人欲废蓼莪篇。","风枝数效皋鱼泣，水菽难攀子路贤。","空羡邻封二佳令，儿啼八十寿亲前。"],"title":"婺源祁门二令母年八十求为保官注家便阙慨然慕之作诗二首自悼  其一"}
