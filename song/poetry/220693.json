{"author":"邹浩","id":220693,"strains":["平平仄平仄，平仄平平平。","仄平平平平，仄平平平平。","平平仄平仄，仄仄平平平。","○仄仄仄仄，平○平仄平。","仄平平平平，平平仄平平。","仄平仄仄○，仄平平仄平。","仄仄仄平仄，仄仄平平平。","平平仄平仄，平仄平平平。","平平仄仄平，○仄平平平。","平平平仄平，仄仄平平平。","仄仄仄平仄，仄仄平平平。","平平仄仄平，仄仄平平平。","平仄仄仄仄，仄平仄平平。","仄平仄仄○，仄仄平仄平。","仄仄仄○仄，平平仄平平。","平仄仄平仄，平平仄平平。","平平仄○仄，○仄平仄平。","仄仄○仄○，平仄平平平。"],"paragraphs":["吾乡蔼多士，夫子惟英才。","妙年双眸清，不为纷华开。","飞声动寰宇，着录争徘徊。","论说翕以定，端如匡鼎来。","着鞭青云衢，飘飘谢尘埃。","伯鸾赋五噫，少陵歌七哀。","岂比太平遇，得志无疑猜。","朝纲举天网，升黜常恢恢。","胡然落泮宫，犹歉南山台。","维今尧舜君，侧席方虚怀。","简拔到寒谷，未始由梯媒。","悬知器业成，指日登蓬莱。","伊予愧朴樕，聿来托高斋。","与君出处间，一一金石谐。","岘首郁苍莾，江流澹萦廽。","龙卧缩头角，腾骧俟春雷。","君车亦难缓，行矣明诏催。","逸步从此分，驽驾安能陪。"],"title":"次韵答交代俞樗年教授见简之什"}
