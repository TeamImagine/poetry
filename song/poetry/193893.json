{"author":"苏轼","id":193893,"strains":["平平平仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["寒窗孤坐冻生瓶，尚把遗编照露萤。","阁束九师新得妙，梦吞三画旧通灵。","断弦挂壁知音丧，挥麈空山乱石听。","斋罢何须更临水，胸中自有洗心经。"],"title":"赠治易僧智周"}
