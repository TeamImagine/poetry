{"author":"刘克庄","id":114950,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄平平平仄仄平。"],"paragraphs":["叔季词人杂雅哇，喜君诗卷美无瑕。","朋侪却走避三舍，句律斩新成一家。","肯学小儿烹虱胫，要看大手拔鲸牙。","村翁岂敢持衡尺，直为痴年两倍加。"],"title":"题林文之诗卷二首  其一"}
