{"author":"陈造","id":59749,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","仄平平仄平平仄，平仄平平仄仄平。","平仄仄平平仄仄，平平仄仄仄平平。"],"paragraphs":["莫将半菽羡千锺，生世谁非囿数中。","荐福议碑雷已震，浩然遻意句徒工。","我知寒饿怜颜阖，人说乘除有志公。","穷鬼趁渠来败类，秋禾一昔仆霜风。"],"title":"用赠朴翁旧韵二诗送徐南卿南归  其二"}
