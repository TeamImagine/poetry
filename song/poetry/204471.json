{"author":"黄裳","id":204471,"strains":["平仄平平仄平仄，仄仄平平仄平仄。","仄平仄仄平平平，仄仄平○仄平仄。","○仄平平平○平，仄仄平平平仄仄。","仄仄仄平平仄○，○仄平平仄平仄。","仄○平仄仄平平，平仄平平○仄仄。","仄仄仄仄平平平，平仄平仄平○平。","仄仄平仄平○平，仄○仄仄平○○。"],"paragraphs":["金碧峥嵘演山脚，合有云骈下寥廓。","自嗟本是烟霞翁，一念人间已知错。","闻说楼成归思浓，想见群真多绰约。","水虎火龙方得传，看破浮生岂能缚。","夜深时独倚栏干，谁见金花当面落。","此道既与群真同，虽隔霄壤常相通。","演客千载无遗踪，伫闻杖履来相从。"],"title":"仙会楼"}
