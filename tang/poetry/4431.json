{"author":"钱起","id":4431,"strains":["仄仄平平平仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["慧眼沙门真远公，经行宴坐有儒风。","香缘不绝簪裾会，禅想宁妨藻思通。","曙后𬬻烟生不灭，晴来堦色并归空。","狂夫入室无余事，唯与天花一笑同。"],"title":"同王𫓾起居程浩郎中韩翃舍人题安国寺用上人院"}
