{"author":"夏竦","id":232719,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["景阳钟尽唱邻鸡，十二都门报启扉。","一带楼台擎落月，万家桃李待朝辉。","宫槐烟暖莺犹睡，仙掌云寒露未晞。","算是五侯偏称意，游春车马早如飞。"],"title":"帝京春日"}
