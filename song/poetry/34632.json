{"author":"陆游","id":34632,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["雨霁郊原刈麦忙，风清门巷晒丝香。","人饶笑语丰年乐，吏省徴科化日长。","枝上花空闲蝶翅，林间葚美滑莺吭。","饱知游宦无多味，莫恨为农老故乡。"],"title":"村居书触目"}
