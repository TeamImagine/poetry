{"author":"徐积","id":185975,"strains":["平平仄平平仄平，○仄仄平仄仄平。","仄平仄仄平平仄，仄仄仄仄平仄平。","平平仄仄仄仄仄，仄仄平仄○平平。","仄平○平仄仄仄，○仄仄仄平仄平。"],"paragraphs":["神仙不知真有无，其术可图不可图。","得之不得存乎命，躁不以命良可吁。","愚夫忘欲弃所爱，父母无子妻无夫。","本求长生不死术，夭厥所寿残厥躯。"],"title":"求仙"}
