{"author":"刘攽","id":184167,"strains":["仄平平仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["灌婴台畔路憧憧，寒食追游喜退公。","堤柳媚烟行细绿，野桥横水阵残红。","秋千冷飏梨花雨，蹴踘高腾燕子风。","几处笙歌几家哭，却愁回马夕阳中。"],"title":"许州寒食"}
