{"author":"吕陶","id":186324,"strains":["仄平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["野情无限物无穷，一凭危楼又晚空。","过雨郊原浑积翠，送春亭榭尚余红。","烟光已属绡图上，湖影初归宝鉴中。","飞鸟潜鱼应自得，倚栏小憩豁双瞳。"],"title":"晚倚南楼"}
