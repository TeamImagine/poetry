{"author":"陆游","id":39583,"strains":["平平○○平，平仄仄平仄。","平平○仄仄，平仄仄仄仄。","仄平仄平平，仄仄仄平仄。","仄平仄平平，平仄仄仄仄。","仄平仄○仄，平仄平仄仄。","平仄仄○平，仄仄○仄仄。"],"paragraphs":["吾才如蹇人，何许逐奔马。","吾文如丑女，惟藉粉黛假。","向来已归休，毕志向林下。","块然一愚公，初不系用舍。","国恩定难报，衰涕时一洒。","人本不胜天，岂复论众寡。"],"title":"入秋游山赋诗略无阙日戏作五字七首识之以野店山桥送马蹄为韵  其六"}
