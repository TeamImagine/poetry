{"author":"司马光","id":176584,"strains":["平平平○平，仄仄仄平仄。","仄仄仄平平，仄平○平仄。","仄仄平平仄，平平仄平仄。","平平仄平仄，仄仄仄○仄。","○平仄平仄，○平平仄仄。","○平仄平平，仄仄仄○仄。","平平平仄仄，仄仄仄平仄。","仄平○仄仄，仄仄仄平仄。","仄平平仄仄，仄仄仄平仄。","○平仄仄平，仄仄平仄仄。","仄○仄仄平，平仄仄仄仄。","仄○平平平，平○仄仄仄。","平平平平仄，仄仄仄仄仄。","仄平仄仄平，仄仄仄平仄。","仄平平仄仄，平仄仄平仄。"],"paragraphs":["今春忧亢阳，引领望云族。","首夏忽滂沲，意为苍生福。","自尔无虚日，高原亦霑足。","连年困饥馑，此际庶和熟。","如何涉秋序，沈阴仍惨黩。","长檐泻潺湲，昼夜浩相续。","喧豗流潦怒，突兀坏垣秃。","驾牛泥没鼻，跨马水平腹。","瓦欹松漫白，道废草浓绿。","污莱闵下田，漏湿怜破屋。","纵横委地麻，狼藉卧陇谷。","怯闻饥婴啼，愁听寡妇哭。","闲官虽无责，饱食愧有禄。","世纷久去心，物役奈经目。","郁陶聊秉笔，狂简已盈幅。"],"title":"南园杂诗六首 苦雨"}
