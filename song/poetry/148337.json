{"author":"方回","id":148337,"strains":["仄仄平平仄仄平，平仄仄仄仄平平。","仄平仄仄平平仄，仄仄平平仄仄平。","仄仄仄仄平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["闲忆山中一片云，归欤莫待草风薰。","老身岂可为形役，俗语何堪著耳闻。","乍醉乍醒终郁郁，孰非孰是几纷纷。","颠寒踣饿男儿事，已办渊明自祭文。"],"title":"二月十六日夜独酌思归四首  其一"}
