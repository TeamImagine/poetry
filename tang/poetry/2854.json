{"author":"杜甫","id":2854,"strains":["平平平仄仄，平仄仄仄仄。","平平仄平平，平仄○仄仄。","平仄仄仄平，仄平仄平仄。","仄平仄平仄，平仄平平○。","仄仄平仄平，仄平仄仄仄。","仄○仄仄平，仄仄○仄仄。","平平仄平仄，平仄仄仄仄。","仄平平仄仄，平仄平平仄。","平仄？平平，仄○○仄仄。","平平○仄仄，平仄仄○仄。","仄仄仄平平，平平仄○仄。","平平仄仄仄，平仄仄○仄。","仄○平平仄，平仄仄平仄。","平仄仄平平，平平仄平仄。","○？仄仄仄，仄仄○仄仄。","平仄仄平○，平平平仄仄。","○平仄平仄，仄仄平仄仄。","平平仄平平，仄仄○仄仄。","仄仄仄○○，平仄平仄仄。","仄平平平仄，仄仄○仄仄。","平仄仄平平，仄仄平○仄。","仄平仄仄仄，平仄平平仄。"],"paragraphs":["今兹商用事，余热亦已末。","衰年旅炎方，生意从此活。","亭午减汗流，北邻耐人聒。","晚风爽乌匼，筋力苏摧折。","闭目逾十旬，大江不止渴。","退藏恨雨师，健步闻旱魃。","园蔬抱金玉，无以供采掇。","密云虽聚散，徂暑终衰歇。","前圣眘焚巫，武王亲救暍。","阴阳相主客，时序递回斡。","洒落唯清秋，昏霾一空阔。","萧萧紫塞雁，南向欲行列。","歘思红颜日，霜露冻阶闼。","胡马挟雕弓，鸣弦不虚发。","长鈚逐狡兔，突羽当满月。","惆怅白头吟，萧条游侠窟。","临轩望山阁，缥缈安可越。","高人炼丹砂，未念将朽骨。","少壮迹颇疏，欢乐曾倏忽。","杖藜风尘际，老丑难翦拂。","吾子得神仙，本是池中物。","贱夫美一睡，烦促婴词笔。"],"title":"七月三日亭午已后较热退晚加小凉稳睡有诗因论壮年乐事戏呈元二十一曹长"}
