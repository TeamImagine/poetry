{"author":"秦观","id":209919,"strains":["仄仄平平仄仄平，仄平平仄仄平平。","仄平平仄仄平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["学士风流异域传，几航云海使南天。","不因名动五千里，岂见文高二百年。","贡外别题求妙札，锦中翻样织新篇。","淹留却恨鸳行旧，不得飞觞驻跸前。"],"title":"客有传朝议欲以子瞻使高丽大臣有惜其去者白罢之作诗以纪其事"}
