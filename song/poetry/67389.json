{"author":"楼钥","id":67389,"strains":["平平仄仄仄平平，仄仄平平平仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["清心玉映许谁同，更有飘飘林下风。","政尔高情协宗老，故宜嘉遁乐庞公。","远谋蚤识身为重，晚境还知性亦空。","已拟张林碑妇德，合归彤史巨编中。"],"title":"茅夫人挽词"}
