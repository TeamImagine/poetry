{"author":"王之望","id":16851,"strains":["平平仄仄仄，平仄仄仄仄。","仄仄平仄平，仄仄仄仄仄。","仄平仄仄仄，平仄仄仄仄。","平平仄仄平，仄仄平仄仄。","平平仄平○，仄仄平仄仄。","○○仄○平，仄仄仄○仄。","仄平仄仄仄，○仄仄仄仄。","仄平仄仄仄，平仄仄仄仄。","仄仄仄仄平，○仄仄○仄。","平○仄仄仄，仄仄平○仄。"],"paragraphs":["余初食橄榄，眉蹙口欲吐。","稍稍滋味之，久乃见媚妩。","曲终喜奏雅，先病得后愈。","功成老大时，亦足酬嘬咀。","余生足忧患，备已尝险阻。","犹如蓼中虫，自习蓼中苦。","不知苦尽处，回味有几许。","古人倒啖蔗，佳境贵渐取。","但问有与无，迟暮不犹愈。","君看道傍李，弃置终泥土。"],"title":"食橄榄有感"}
