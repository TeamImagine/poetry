{"author":"李洪","id":52720,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄平平仄平仄，平平平仄仄平平。","仄平仄仄平平仄，平仄平平仄仄平。"],"paragraphs":["恩假银鱼阅四年，新元瓜戍尚悠然。","滞袍自昔多屯蹇，英衮当时误轸怜。","司马青衫佐湓浦，参谋朱绂向西川。","玉堂伴直如相念，安敢沉酣不上船。"],"title":"和子都兄修佩鱼"}
