{"author":"苏轼","id":193782,"strains":["平仄平平○，仄仄平平仄。","平平仄平仄，仄○平平平。","平平仄平仄，○仄○平仄。","平仄平仄平，平平仄平仄。","平平仄仄平平○，平平平平平○平。","仄仄平平○仄仄，○○○仄仄平平。","平平平仄仄平仄，仄仄平平平仄仄。","仄平○仄○平平，平平仄仄仄平平。","平平平仄仄平仄，仄仄平平○仄平。"],"paragraphs":["朝见吴山横，暮见吴山纵。","吴山故多态，转折为君容。","幽人起朱阁，空洞更无物。","惟有千步冈，东西作帘额。","春来故国归无期，人言秋悲春更悲。","已泛平湖思濯锦，更看横翠忆峨眉。","雕栏能得几时好，不独凭栏人易老。","百年兴废更堪哀，悬知草莽化池台。","游人寻我旧游处，但觅吴山横处来。"],"title":"法惠寺横翠阁"}
