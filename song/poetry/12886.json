{"author":"曹勋","id":12886,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["开缄韵语起廉隅，坐使心胸百想摅。","公比士元方展骥，我如毛颖不中书。","烛摇冷晕人方寂，犬吠寒云月上初。","北首故关山万叠，几时艰棘一诛锄。"],"title":"和王应夫见贻六首  其五"}
