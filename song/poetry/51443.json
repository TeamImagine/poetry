{"author":"喻良能","id":51443,"strains":["仄平平平仄，仄仄仄仄○。","仄平○○仄，仄仄平仄仄。","平平仄仄平，平仄仄仄仄。","仄平仄仄仄，平仄○仄仄。","平○仄平仄，仄仄平仄仄。","仄仄○仄仄，平平平仄仄。","平平仄平仄，仄仄仄仄仄。","平平○仄平，平仄仄○○。","平平仄仄○，仄仄仄仄仄。","仄平仄平平，仄平平仄仄。","仄仄仄仄平，○平仄仄仄。","仄平平平仄，仄仄平平仄。"],"paragraphs":["古绸于今婺，盖亦一壮县。","剧繁号难理，百令无一健。","英英晏伯安，年壮政则练。","咄嗟扫宿弊，谈笑了宿案。","公庭坐无事，自可名道院。","老眼空四海，于公惊创见。","今公赋归欤，敢以一语饯。","边陲正驿骚，朝野未闲燕。","公才浩纵横，敌可受八面。","要须诣明光，上书还自荐。","口伐或箸筹，收功在不战。","不然飞刍粟，坐使军储羡。"],"title":"送晏伯安"}
