{"author":"白居易","id":16363,"strains":["○平仄平平，○仄平仄平。","仄平平平仄，仄仄仄平平。","平平平仄仄，平○平仄平。","仄仄平仄仄，仄○仄平平。","仄平仄仄○，平仄平平○。","平平仄平仄，○仄平平平。","平平仄仄平，平仄平平？。","仄仄仄平仄，仄仄平平平。","平平平仄仄，仄仄仄平○。","仄仄仄○仄，平平平仄平。","仄○平仄仄，仄仄平平平。","仄仄仄○仄，○○仄仄平。","仄仄仄仄平，平仄仄仄平。","仄仄仄平仄，仄平平仄平。","平○仄仄平，仄仄仄仄平。","平平仄仄仄，仄仄○平○。","仄平仄平仄，仄仄○平平。","仄仄仄○○，仄○平平平。","仄仄仄平○，仄仄仄平平。","仄仄仄平○，平平平仄○。"],"paragraphs":["闻君梦游仙，轻举超世雰。","握持尊皇节，统卫吏兵军。","灵旗星月象，天衣龙凤纹。","佩服交带箓，讽吟蘂珠文。","阆宫缥缈间，钧乐依稀闻。","斋心谒西母，暝拜朝东君。","烟霏子晋裾，霞烂麻姑裙。","倏忽别真侣，怅望随归云。","人生同大梦，梦与觉谁分。","况此梦中梦，悠哉何足云。","假如金阙顶，设使银河𣸣。","既未出三界，犹应在五蕴。","饮咽日月精，菇嚼沆瀣芬。","尚是色香味，六尘之所熏。","仙中有大仙，首出梦幻群。","慈光一照烛，奥法相絪缊。","不知万龄暮，不见三光曛。","一性自了了，万缘徒纷纷。","苦海不能漂，劫火不能焚。","此是竺干教，先生垂典坟。"],"title":"和微之诗二十三首 和送刘道士游天台"}
