{"author":"苏轼","id":194203,"strains":["○平仄仄仄仄仄，○平仄仄平仄仄。","平平仄仄仄平平，仄仄仄平平仄仄。","平平仄仄仄平仄，仄仄平平仄平仄。","平仄平平仄仄仄，仄平仄仄平平仄。","平平仄仄平仄仄，平仄仄平平仄仄。","仄○○仄仄仄平，仄平○仄平平仄。"],"paragraphs":["将军破贼自草檄，论诗说剑俱第一。","彭城老守本虚名，识字劣能欺项籍。","风流别驾贵公子，欲把笙歌暖锋镝。","红旆朝开猛士噪，翠帷暮卷佳人出。","东堂醉卧呼不起，啼鸟落花春寂寂。","试教长笛傍耳根，一声吹裂阶前石。"],"title":"与梁左藏会饮傅国博家"}
