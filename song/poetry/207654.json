{"author":"黄庭坚","id":207654,"strains":["平平平仄仄仄仄，仄平仄平○平仄。","平平仄○平仄平，仄平平○仄平○。","平平仄仄平○平，仄仄仄仄平○仄。","仄平平仄仄平仄，平仄平平平仄仄。","平平仄仄仄仄平，仄仄平平○平仄。","平平仄仄○平平，仄仄仄平平仄仄。","仄仄平平仄仄○，平平仄仄平平仄。","仄平仄仄仄仄仄，仄仄仄仄平平○。","仄平仄仄仄平仄，仄平仄仄平仄仄。","平仄平平仄仄平，平平仄仄平○仄。","仄平○仄仄平平，仄平○仄○平仄。","仄仄○平仄仄平，○仄○平平仄仄。"],"paragraphs":["都城穷腊月半破，晚来雪云应朝课。","虚檐稍闻飘瓦声，六花连空若推堕。","翩翩恐逐歌吹来，皎皎不受尘泥涴。","试寻高处望双阙，佳气葱葱寒贴妥。","遥知万马驾紫宸，把烛天街听宫鏁。","吾人岂解占丰年，但喜酒樽宜附火。","石鼎香浮北焙茶，洪炉壳爆宣城果。","陆珍海异厌下箸，别索百种烦烹和。","仆奴睥睨费呼叱，主人爱客无不可。","凭向江船问子猷，山阴夜醉何如我。","北邻长吉最能诗，怯寒正想重裘坐。","故遣长须屡送来，犹得王孙嘲饭颗。"],"title":"宣九家赋雪"}
