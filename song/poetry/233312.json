{"author":"李彭","id":233312,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["年侵畏病酒尊空，矧复听歌盛小丛。","烟际鸟呼云际雨，花边蝶舞柳边风。","向来怀抱愁眉外，今日懽娱醉眼中。","何用花奴鸣羯鼓，新诗解秽思无穷。"],"title":"余久不饮酒偶饮殊适因和九弟韵"}
