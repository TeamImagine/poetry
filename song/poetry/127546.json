{"author":"方岳","id":127546,"strains":["平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["山留迁客秋风寺，想得梧桐怨夜长。","正欠蹇馿相就语，其如征燕欲归忙。","蘋花思与晴江渺，桂树寒生老月香。","一路有诗烦拾取，寄书犹及雁前霜。"],"title":"送别季观"}
