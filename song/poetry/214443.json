{"author":"晁补之","id":214443,"strains":["平平仄仄平仄平，平平平仄○仄平。","平平仄仄平仄仄，平仄平平仄仄平。","仄平平仄仄仄仄，平仄平平平仄仄。","仄○仄仄平平平，平仄平平仄平仄。","平平仄○○平平，仄仄仄仄平○平。","平平仄仄平○仄，仄仄平平平仄仄。","仄○平○仄平平，平仄平○平○仄。","仄○仄仄平平平，平仄○平仄仄平。","仄平平仄仄仄仄，平平仄仄平平平。"],"paragraphs":["淮壖日没风卷沙，黄昏飞雪如落花。","孤舟有客寒不饮，欹枕关篷夜忆家。","雪飞篷底洒我额，篷隙虚明来晓色。","纸屏布被风飕飕，惊起开篷满船白。","船头雪重折黄芦，下有宿雁惊相呼。","天寒四野无行客，冻卧孤舟愁盗贼。","厌闻淮浪打船声，原上风号天正黑。","土膏已动春阳来，安得长风扫雾开。","豁然天外见白日，为君挂席凌清淮。"],"title":"淮壖"}
