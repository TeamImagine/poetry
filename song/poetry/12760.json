{"author":"曹勋","id":12760,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["松篁深靓隠新宫，十六清真位位同。","笙鹤似临三境上，珮环应下五云中。","烟霞顿隔尘寰路，道德追还太古风。","固已群仙资圣寿，嵩呼益愿祝尧聪。"],"title":"恭题观堂"}
