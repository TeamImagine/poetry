{"author":"李白","id":56340,"strains":["仄仄○○仄，平平仄仄平。","仄平平仄仄，平仄仄平平。","仄仄平平仄，平平仄仄○。","仄平○仄仄，平仄○○平。","平仄平平仄，平平仄仄平。","仄平平○仄，○仄仄平○。"],"paragraphs":["日下空庭暮，城荒古迹余。","地形连海尽，天影落江虚。","旧赏人虽隔，新知乐未疏。","彩云思作赋，丹壁间藏书。","楂拥随流叶，萍开出水鱼。","夕来秋兴满，回首意何如。"],"title":"秋日与张少府楚城韦公藏书高斋作"}
