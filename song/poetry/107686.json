{"author":"王迈","id":107686,"strains":["平仄平平仄仄平，平平仄仄仄平平。","仄平仄仄仄平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["群羽斜飞欲刺空，谁能翦翼向笼中。","客程跋涉二千里，年纪侵寻五十翁。","酒有神通排磊块，书无灵圣困英雄。","相逢且说穷愁话，才入修门莫说穷。"],"title":"西征延平道中偶成"}
