{"author":"韩淲","id":86396,"strains":["平平仄平平，仄仄仄○仄。","平平仄仄平，平平仄平仄。","仄平仄仄仄，仄仄仄平仄。","仄○平仄仄，平仄仄平仄。","仄平平仄平，仄仄仄仄仄。","平平仄仄平，平平仄平仄。","平平平仄平，平仄仄平仄。","仄仄平平○，仄仄仄平仄。"],"paragraphs":["琴樽发清谣，老眼度闲日。","君侯句愈奇，天然去雕织。","得诗喜欲舞，此意越今昔。","一从陶谢远，谁复见真迹。","直疑天地来，不在口耳觅。","扶摇九万鹏，天池可同息。","章泉泉水清，为我洗胸臆。","绿叶青春深，夜月梦遥夕。"],"title":"次韵斯远和答昌甫读谪仙诗  其一"}
