{"author":"吴芾","id":18024,"strains":["仄仄平平仄仄平，仄平仄仄仄平平。","仄平平仄仄平仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["聚散无期自古来，偶然相值且徘徊。","百年能得几回醉，三世肯辞平等杯。","晚岁谁如君激烈，高情应念我衰颓。","亦知分袂无多日，怀抱何妨更尽开。"],"title":"送鲁漕四首  其二"}
