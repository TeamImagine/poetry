{"author":"王安石","id":180349,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["欹眠随水转东垣，一点炊烟映水昏。","漫漫芙蕖难觅路，翛翛杨柳独知门。","青山呈露新如染，白鸟嬉游静不烦。","朱雀航边今有此，可能摇荡武陵源。"],"title":"又段氏园亭"}
