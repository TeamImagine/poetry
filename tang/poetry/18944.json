{"author":"鲍溶","id":18944,"strains":["仄平○仄平，仄仄仄仄○。","平平○平仄，仄仄○平平。","○仄仄仄平，平平仄仄平。","平仄仄仄仄，仄平仄平平。","平仄○平平，平仄仄平平。","平平平仄○，仄仄○平平。","仄仄仄仄仄，平平○平平。","平平平仄平，仄仄仄仄平。"],"paragraphs":["北风号蓟门，杀气日夜兴。","咸阳三千里，驿马如饥鹰。","行子久去乡，逢山不敢登。","寒日惨大野，虏云若飞鹏。","西北防秋军，麾幢宿层层。","匈奴天未丧，战鼓长登登。","汉卒马上老，繁缨空丝绳。","诚知天所骄，欲罢又不能。"],"title":"塞下"}
