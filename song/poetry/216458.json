{"author":"张耒","id":216458,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["风叶鸣窗已复朝，唤回归梦故山遥。","酒壶暗淡浮尘集，药鼎青荧败叶烧。","闭户独依寒蟋蟀，移床近就雨芭蕉。","雪深更请安心术，长日如年未易消。"],"title":"卧病月余呈子由二首  其二"}
