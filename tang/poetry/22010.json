{"author":"许浑","id":22010,"strains":["平仄平平仄仄平，仄平平仄仄平平。","仄平平仄仄平仄，平仄仄平平仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["山乐来迎去不言，庙前高柳水禽喧。","绮罗无色雨侵帐，珠翠有声风绕幡。","妆镜尚疑山月满，寝屏犹认野花繁。","孤舟梦断行云散，何限离心寄晓猿。"],"title":"题舒女庙"}
