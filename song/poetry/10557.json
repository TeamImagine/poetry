{"author":"朱松","id":10557,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["真人官府未夤缘，且向龙山作散仙。","春入晓痕催采蕨，雨翻泥陇忆归田。","蔬肠我若枵蝉腹，诗格君如击鹘拳。","箸下万钱谋更鄙，诸公饱死太官膻。"],"title":"次韵李尧端见嘲食蕨"}
