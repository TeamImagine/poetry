{"author":"刘克庄","id":111834,"strains":["平平仄仄仄平平，仄仄平平仄仄平。","平仄平平平仄仄，仄仄仄仄仄平仄。","仄平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["村深保社杂樵渔，岁晚溪翁此卜居。","门下诸生皆去矣，冢旁二客定谁欤。","即今不惜频投辖，他日毋烦更下车。","却笑兰亭轻感慨，王侯归处即丘墟。"],"title":"溪庵十首  其八"}
