{"author":"胡寅","id":11694,"strains":["平仄仄仄平，仄平仄仄平。","○平平平平，平仄○平平。","仄仄平仄仄，仄平平平平。","平仄平仄平，仄仄平仄平。","平仄仄平仄，仄平仄平仄。","仄平仄○仄，仄仄平仄平。","仄平仄仄平，平平○平平。","仄仄仄平仄，平平○仄○。","平平仄○仄，仄仄平平平。","仄仄仄○仄，平平仄○平。","仄仄平仄仄，仄平平仄○。","平平仄平平，仄平○仄平。"],"paragraphs":["诗腑五字城，酒肠九曲湾。","兴来摧高坚，觞至输潺湲。","眷此山涧曲，素缁邀畿寰。","人境俱寄陶，陋巷同乐颜。","新黍酿初熟，小槽泣微潜。","仅堪代汤茗，敢望颓玉山。","独余要眇音，超然难追攀。","所赖见宽假，悲呜三日闲。","清风又吹句，玉佩峥瑶环。","使我发深省，迷芜自除删。","得意言语外，放怀天地间。","人生贵知心，愿言长往还。"],"title":"和彦冲"}
