{"author":"黄公度","id":21411,"strains":["平仄平平仄仄平，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。","仄平平仄平平仄，平仄平平仄仄平。"],"paragraphs":["修竹繁阴覆绿萍，压墙朱实鬭星星。","明珠落掌骊龙睡，丹壳归盘白马刑。","曾指画图夸北客，至今渍蜜动南溟。","可怜伧父流涎久，何日乌山始一经。"],"title":"和宋永兄咏荔支用东坡刑字韵四首  其三"}
