{"author":"毕仲游","id":209136,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。","仄平仄仄平平仄，仄仄平平仄仄平。"],"paragraphs":["自笑无能与世疏，此身疑作野人居。","穿花载酒虽难得，散发行歌许自如。","赖有儿童守门户，不妨宾客到阶除。","会须拂拭乌皮几，准拟虞卿共著书。"],"title":"和欧阳伯和见寄"}
