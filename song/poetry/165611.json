{"author":"柯芝","id":165611,"strains":["仄仄平平仄，仄仄○平平。","仄平平仄仄，平仄○○平。","平仄仄仄仄，平平仄平平。","仄平仄仄○，仄平仄仄平。","平平平平平，平仄仄仄平。","平平仄平仄，仄仄仄○平。","平○○仄仄，仄仄仄仄平。","平平仄仄仄，平平平平平。","仄仄仄仄仄，平仄平仄○。","仄仄仄平仄，平仄○仄○。","平仄○仄仄，平仄仄仄仄。"],"paragraphs":["耳耳非佳语，陆陆难为颜。","我生胡不淑，多戚长鲜欢。","摇落复已绿，春风满江干。","最灵起予兴，欲言骨肉酸。","园桑摧为薪，桃李亦半残。","翘荛企晴燠，九室十更寒。","飞钱如美色，乃入贵者阑。","丘闾有谷卖，穷櫩朝无𫗴。","不售信蹙隠，徒手良抱叹。","宛转愒余息，沟壑分寸间。","吾辈正不免，遑暇恤彼{疒众}。"],"title":"耳耳"}
