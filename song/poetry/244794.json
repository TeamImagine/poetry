{"author":"李纲","id":244794,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["画舸连樯泛碧波，潇湘去路饱经过。","山川焕发旌旜色，将士欢娱铙鼓歌。","旧学但曾闻俎豆，暮年何意总干戈。","据鞍马援平生志，岂在骊驹白玉珂。"],"title":"五月六日率师离长乐乘舟如水口二首  其二"}
