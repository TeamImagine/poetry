{"author":"李正辞","id":9140,"strains":["平平仄平仄，平仄仄平○。","仄仄平平仄，平○仄仄平。","平平平仄仄，仄仄仄○平。","仄仄平○仄，平平仄仄○。","仄平平仄仄，平仄仄○平。","仄仄平平仄，平平平仄○。"],"paragraphs":["千年泰山顶，云起汉皇封。","不作奇峰状，宁分触石容。","为霖虽易得，表圣自难逢。","冉冉排空上，依依叠影重。","素光非曳练，灵贶是从龙。","岂学无心出，东西任所从。"],"title":"赋得白云起封中"}
