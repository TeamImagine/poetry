{"author":"沈辽","id":189719,"strains":["仄仄平平仄仄平，平平仄仄仄平平。","平平仄仄平平仄，仄仄平平平仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["昔住东江不计年，青松白竹望潇川。","先知大士当行化，故卜幽栖为结缘。","五姓香花瞻法坐，六时清磬会诸天。","山前耆旧如相见，应坐维摩老病禅。"],"title":"奉寄零陵太平禅师"}
