{"author":"释文珦","id":134661,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["山势逶迤九锁分，洞天终自异人群。","君王在昔曾游幸，故老犹今述见闻。","瀑溅鹤衣明似雪，气蒸龙穴暗成云。","梦回髣髴鸣笙磬，定有游仙拜老君。"],"title":"洞霄宫"}
