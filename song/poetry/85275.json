{"author":"裘万顷","id":85275,"strains":["○平平○平仄平，○平平仄仄平平。","平平仄仄仄平仄，平仄○○平仄平。","平仄仄○○仄仄，平平○仄仄平平。","平平平仄仄仄仄，仄仄仄平平仄平。"],"paragraphs":["看经堂中钟磬鸣，看经堂外水云清。","山连远渚鸟飞急，风入轻帆舟去平。","烟树不妨留夕照，尘缨正欲濯寒泓。","凭谁为我问造物，乞与少陵常眼明。"],"title":"次伯仁善利阁"}
