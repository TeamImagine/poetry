{"author":"吴悮","id":52286,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平平仄平。","平仄平平平仄仄，仄平平仄仄平平。"],"paragraphs":["丹中神水与华池，学者如麻悟者稀。","但指气精为造化，岂知铅汞有深微。","迷途到底生邪见，大道何人为指归。","今日相逢皆宿契，与君容易泄天机。"],"title":"书渔庄邂逅录卷末"}
