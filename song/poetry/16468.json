{"author":"冯时行","id":16468,"strains":["仄平平平仄平仄，平仄平平仄平仄。","仄平平平仄平仄，仄仄平平仄平仄。","仄平平仄平仄○，○平仄仄平平平。","仄平平仄仄仄仄，○仄○平平仄平。","平平仄仄平平仄，仄仄平平平仄仄。","平○仄仄平平仄，仄仄平平仄平仄。","平平平○平○平，仄平平仄○平平。","仄仄仄平平平仄，仄仄平平平仄平。"],"paragraphs":["向来风前见桃李，今日纷纷落风尾。","老人于花亦何有，不用天公事嗔喜。","漫天高跨风力长，更飞急雨湔余香。","雪儿歌底踏舞马，燕子泥边随滥觞。","明妆皎皎争前列，触手还羞疑不洁。","芳菲已断阳台梦，只有消烦嚼冰雪。","明年祇应花更奇，岂无方略留春辉。","欲作短章凭阿素，只待西邻之子归。"],"title":"李花已尽再用前韵末章专属蒙景明资一笑也"}
