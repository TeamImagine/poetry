{"author":"陆游","id":36564,"strains":["仄仄平平仄仄平，仄平仄仄仄平平。","仄平平仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["感昔伤怀一喟然，事贤犹及绍兴前。","此身颠仆应无日，诸老凋零不计年。","客少可罗门外雀，家贫也办杖头钱。","插花醉舞春风里，不学庞翁更问禅。"],"title":"次韵范参政书怀十首  其四"}
