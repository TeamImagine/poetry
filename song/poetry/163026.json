{"author":"汪元量","id":163026,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。","仄平平仄仄平仄，仄仄仄平平仄平。"],"paragraphs":["万里关河道路迂，出门一笑意何如。","来时雨雪侵驼褐，归日风云蔼驷车。","玉座喜闻黄石策，金台荣拜紫泥书。","野人无以效芹献，一斗酒边双鲤鱼。"],"title":"燕山送黄千户之旴江"}
