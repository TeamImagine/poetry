{"author":"陆游","id":38283,"strains":["仄仄平平仄仄平，仄平仄仄仄平平。","仄平仄仄仄平仄，仄仄平平平仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["改尽朱颜白尽头，杜门亦复弊貂裘。","断鸿影外玉关月，病骥嘶中青海秋。","孤坐向空书咄咄，闲吟随处送悠悠。","如虹壮气终难豁，安得云涛万里舟。"],"title":"暮秋遣兴二首  其一"}
