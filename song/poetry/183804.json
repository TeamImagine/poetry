{"author":"刘攽","id":183804,"strains":["仄仄平平平仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["雨阕凉生楼阁虚，绿槐花落影萧疏。","端门立仗交符后，禁漏传呼上水初。","伏阁预闻明诏语，退朝潜诵直臣书。","愚忠空觉身无补，放去江湖待诏除。"],"title":"雨后早朝"}
