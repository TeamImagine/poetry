{"author":"白居易","id":17319,"strains":["仄仄仄平平仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，平平仄仄仄平平。","平平仄平平平仄，仄仄平平仄仄平。"],"paragraphs":["手札八行诗一篇，无由相见但依然。","君匡圣主方行道，我事空王正坐禅。","支许徒思游白月，夔龙未放下青天。","应须且为苍生住，犹去悬车十四年。"],"title":"宿香山寺酬广陵牛相公见寄"}
