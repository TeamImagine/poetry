{"author":"汪元量","id":163302,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["燕台同看雪花天，别后音书雁不传。","紫阁笑谈为职长，彤闱朝谒在班前。","挥毫屡扫三千字，把酒时呼十四弦。","闻已挂冠归故里，尚方宣赐钞成船。"],"title":"初庵傅学士归田里"}
