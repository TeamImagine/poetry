{"author":"陆游","id":36677,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["橹枝讴轧出烟津，醉倚船篷岸幅巾。","禹穴探书惭旧学，涂山执玉记前身。","云低野泽号新雁，露湿芳洲老白蘋。","逸少亡来欲千载，眼中髣髴见清真。"],"title":"舟中望禹祠兰亭诸山"}
