{"author":"傅大询","id":62610,"strains":["仄仄平平仄仄平，平平仄仄仄平平。","仄平仄仄平平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["老子瞿昙鲁仲尼，新来抱送一麟儿。","已吞贾氏三英时，不数徐卿二子奇。","昨夜光连奎昴宿，他年身在凤凰池。","相门有相非虚语，细听啼声自可知。"],"title":"贺生次子"}
