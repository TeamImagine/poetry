{"author":"刘斌","id":36169,"strains":["平仄○平仄，平平仄仄平。","仄平平仄仄，平仄仄平平。","仄仄平平仄，仄○仄仄平。","平平平仄仄，仄仄仄平平。","仄仄平平○，○平仄仄平。","平平仄平仄，平仄仄平平。"],"paragraphs":["圆月当新霁，高楼见最明。","素波流粉壁，丹桂拂飞甍。","下瞰千门静，旁观万象生。","梧桐窗下影，鸟鹊槛前声。","啸逸刘琨兴，吟资庾亮情。","游人莫登眺，迢递故乡程。"],"title":"登楼望月二首 一"}
