{"author":"朱翌","id":11242,"strains":["平平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["南高峰下访余春，霁草浮光暖更薰。","日转暮山添着色，风旋湖水作回纹。","飘零大士天花雨，惊顾将军画栋云。","兴尽不须呼麹友，他时来饭一瓯芹。"],"title":"三月五日游刘光世园"}
