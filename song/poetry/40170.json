{"author":"陆游","id":40170,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平仄仄仄，仄平仄仄仄平平。"],"paragraphs":["世间命薄有谁如，僵卧空山梦亦孤。","三尺窗前灯半死，万重云外雁相呼。","久贫仅守残书笈，未死犹须几酒壶。","趣办一棺那得缓，古人四十揣头颅。"],"title":"枕上"}
