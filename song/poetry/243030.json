{"author":"李纲","id":243030,"strains":["○平○仄平，仄仄仄平仄。","○平平平平，○仄仄平仄。","平平平平○，仄仄仄平仄。","仄平仄仄仄，仄仄仄仄仄。","仄平平平平，仄○平平仄。","仄○仄仄平，仄仄仄仄仄。","仄平○仄仄，仄仄仄平仄。","平平平仄平，平仄平平仄。","平仄平仄平，平平仄仄平。","仄仄仄仄仄，平仄仄平平。"],"paragraphs":["漕渠如坦途，泛此往来宅。","疏川谁之功，乘木本诸益。","常疑侔沧溟，巨钓可龙伯。","那知旱暵甚，有此困涸厄。","岂无车班班，莫胜仓箱积。","譬犹一鹗飞，孰与鸷累百。","汲江劳瓮盎，祷雨费珪璧。","端为鱼鳖忧，无乃云雷斁。","安得千里波，篙师发櫂歌。","愿借壮士手，为乃挽天河。"],"title":"次韵王尧明四旱诗 河运"}
