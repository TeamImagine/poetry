{"author":"李觏","id":113178,"strains":["平仄○仄平，仄仄仄平仄。","平平平仄仄，平仄平平仄。","○平仄平平，仄仄平仄仄。","平仄平平平，仄仄仄仄仄。","仄平仄仄平，平○仄平仄。","平仄○仄平，平仄○仄仄。","仄平平仄平，仄仄平仄仄。","仄仄仄平平，平平仄仄仄。","仄平○仄平，○仄仄仄仄。","平平平仄平，仄仄仄平仄。"],"paragraphs":["前有县大夫，取此石为器。","嚣然夸谓予，材与工俱美。","如何尔乡人，器用曾莫备。","无乃居荒陬，俗鄙不喜事。","答云此石坚，攻磨动时岁。","官用钱出民，民用钱出己。","出民官不知，喜事诚可贵。","出己乃伤财，谁能不惜费。","大夫闻此言，如有所忿戾。","今君倡是诗，敢以报嘉惠。"],"title":"和苏著作麻姑十咏 玳瑁石"}
