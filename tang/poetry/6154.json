{"author":"戎昱","id":6154,"strains":["仄仄仄仄平，仄仄仄平平。","仄仄平仄平，仄仄平平○。","平○○仄平，○仄平仄平。","平仄仄平仄，平平仄平平。","仄平仄仄○，仄平○○平。","仄仄仄仄仄，平平仄平平。","○平仄平仄，平仄○○○。"],"paragraphs":["远别望有归，叶落望春晖。","所痛泉路人，一去无还期。","荒坟遗汉阴，坟树啼子规。","存没抱冤滞，孤魂意何依。","岂无骨肉亲，岂无深相知。","曝露不复问，高名亦何为。","相携恸君罢，春日空迟迟。"],"title":"汉阴吊崔员外坟"}
