{"author":"李新","id":223084,"strains":["平仄平平仄仄平，平平平仄仄平平。","平平平仄仄平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["旋补疏篱短短遮，郊居初似厌纷华。","邻灯林腹几萤小，市路山腰一线斜。","衰草缀珠看晓露，暮天飞墨数归鸦。","怜君近岁头浑白，两泪临风数祭拏。"],"title":"徐安叟郊居"}
