{"author":"刘长卿","id":54918,"strains":["○平○仄仄，仄仄仄平平。","仄仄平仄仄，平平○仄平。","平平仄平仄，仄仄平平平。","平仄仄平仄，平平○仄平。","○平仄仄○，？仄平平平。","仄仄仄平仄，平平平仄平。","平平仄平仄，仄仄平平平。","平仄仄○仄，○○平仄平。"],"paragraphs":["县城苍翠里，客路两崖开。","硖石云漠漠，东风吹雨来。","吾兄此为吏，薄宦知无媒。","方寸抱秦镜，声名传楚材。","折腰五斗间，僶俛随尘埃。","秩满少余俸，家贫仍散财。","谁言次东道，暂预倾金罍。","虽欲少留此，其如归限催。"],"title":"硖石遇雨宴前主簿从兄子英宅"}
