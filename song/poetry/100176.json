{"author":"洪咨夔","id":100176,"strains":["平仄平仄平，仄仄平仄平。","平平仄平仄，仄平仄平平。","○仄仄平平，仄平？平○。","平仄仄○仄，仄仄平平平。","仄仄平仄平，平平仄平平。","○平仄平仄，平仄平仄平。"],"paragraphs":["苕霅趍太湖，地少天宇宽。","高低宝楼阁，盛之水晶盘。","中有读书庐，八窗𫖯晴澜。","衡弁俨相望，不受湖光吞。","彼美金玉人，伊吾斗阑干。","骑鲸渺何许，衰柳风露寒。"],"title":"小雪前三日锺冠之约余侍老人行山舟发后洪入杜坞自郑盖庵过阆山趋翔凤山菁山遍览杨坟秀园遂至何山道场山乘兴薄吴兴访玉湖书院水晶境界而归自戊子至庚子阴晴相半胜处辄徘徊赋诗饮酒伟哉观也数诗见后 玉湖书院怀二倪"}
