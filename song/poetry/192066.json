{"author":"郭祥正","id":192066,"strains":["仄仄仄仄平，平平平仄平。","仄平仄仄仄，仄仄仄○平。","仄仄○仄仄，仄○平平平。","仄仄仄平仄，平平仄平平。","仄平仄仄仄，仄仄平○平。","仄平仄仄仄，平○仄平平。","仄仄仄仄平，○平平平平。","平平仄平仄，仄仄仄平平。","平平仄○仄，仄仄平仄平。","平平平仄○，平平平仄平。","平平仄仄仄，仄平平○平。","平平仄仄仄，平平仄平平。","仄仄仄平仄，仄○平仄平。","仄仄仄仄仄，仄平平仄平。","？仄仄仄仄，仄仄平仄○。","○平仄平仄，平平平仄平。","仄仄仄○仄，平○仄平平。","平平仄仄仄，仄平仄平平。","仄○仄仄仄，○平○仄平。","平仄仄仄仄，平仄平仄○。","○○仄○仄，平仄平平平。","仄平仄平仄，○平仄仄平。","○平平平仄，仄○平仄平。","平仄平仄仄，平平仄平平。"],"paragraphs":["贾谊几世孙，闲邪诚所存。","一登御史府，直气壮中原。","五载三去国，出论皆腾喧。","浩养固无害，宣城况名藩。","下车究积弊，摘节仍除根。","乃迁孔子学，方庭树兰荪。","讲解得董生，思单先生恩。","轩轩慕高第，各各不窥园。","修桥济行迈，掩骼招旅魂。","萧萧囹圄空，清风时扫门。","寻山出近郭，玉船红浪翻。","谁为坐上客，能酬谢公言。","自愧翅翎短，谬参鸿与鹓。","不有瓦砾贱，那知圭璧尊。","矧曰半面雅，岁久情愈敦。","三章宠新作，词源何骏奔。","几欲效长吉，微吟谢高轩。","霜威信凛冽，即之自温温。","又如太古镜，磨开苍藓昏。","肝胆悉照彻，魑魅安敢论。","行闻紫泥诏，沙路驰归辕。","岂容隐岩子，留连爱石盆。","看君杨天翼，北溟终化鹍。","而我随白鸟，丹湖往孤鶱。"],"title":"留别宣守贾侍御用李白赠赵悦韵"}
