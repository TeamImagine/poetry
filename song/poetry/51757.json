{"author":"喻良能","id":51757,"strains":["平仄平平平仄仄，平平仄仄仄平平。","平平仄仄仄平仄，仄仄仄平仄仄平。","仄仄仄平平仄仄，平仄仄仄仄平平。","平平平仄仄平仄，仄仄平平仄仄平。"],"paragraphs":["东野龙钟夸白首，岩詹矍铄事清修。","胸中似有九云梦，笔下倒倾三峡流。","和我七言清有味，能令三伏凛生秋。","当年庐阜赏心处，恨不携公九日游。"],"title":"司户李岩詹和予庐山诗二十一篇作诗为谢"}
