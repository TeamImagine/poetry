{"author":"陈文蔚","id":83199,"strains":["仄○○仄仄，仄○平平平。","平仄仄仄仄，仄仄○平平。","平平仄平仄，仄仄仄仄平。","仄平仄仄平，仄仄平仄平。","平平仄○平，平平仄○平。","仄仄仄仄仄，平仄○仄平。","平平仄○仄，平平仄平平。","仄仄仄平仄，仄仄平仄平。","○○仄平仄，平仄○平平。","平平仄平仄，平平仄平○。"],"paragraphs":["世间潢潦水，可叹无根源。","盈满涸可待，骤雨空翻盆。","鹅峰此邦镇，秀润草木繁。","泄为石井泉，永与天地存。","平湖十顷开，风漪绿荷翻。","意共一脉落，高下相吐吞。","清游二三丈，归途月黄昏。","咫尺阻同集，笑我真惮烦。","相期一朝去，雷电当飞奔。","鞭龙起为雨，微功不须论。"],"title":"和胡应祥游石井韵"}
