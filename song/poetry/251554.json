{"author":"王洋","id":251554,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["筠阳太守旧知闻，笔力清新思不群。","泰道自当随纪历，蹇涂何用庆书云。","杯中旨酒衰难尽，床上愁妻病未分。","故向琳宫同寂寞，一炉香火伴清芬。"],"title":"赵筠州惠书贺冬道予得宫观讶久无书且劝满泛寿杯及问老妻安否"}
