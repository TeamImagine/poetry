{"author":"李曾伯","id":129436,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["自屈星屏佐碧油，艰危同济此风舟。","平山杨柳留佳话，庾岭梅花想胜游。","公到玉阶宜抗论，我寻画舸便归休。","他时若访无真里，野水中间一白鸥。"],"title":"送翟简卿制参赴南安  其二"}
