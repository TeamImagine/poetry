{"author":"周孚","id":63394,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["浊酒青灯语夜深，短琴相与作南音。","当时怀越悲庄舄，此日游吴忆季心。","日莫饥鸦无定止，天寒孤雁自悲吟。","遥怜策杖苍烟外，舍北梅花正背阴。"],"title":"再次深字韵寄日新"}
