{"author":"邵雍","id":124453,"strains":["平仄平○仄仄平，○平平仄仄平○。","平平仄仄平○仄，仄仄平平仄仄平。","仄仄平平平仄仄，平平平仄仄○平。","平平○仄平平仄，○○平平平仄平。","仄仄平平平仄仄，平○仄仄仄○平。","仄平仄仄仄平仄，仄仄仄平平○平。","仄仄仄平平仄仄，○○平仄仄○○。","平平仄仄仄平仄，仄仄仄平平仄平。","仄仄仄平平仄仄，仄平平仄仄平平。","仄平仄仄平平仄，平仄仄平平仄平。"],"paragraphs":["安乐窝中一部书，号云皇极意何如。","春秋礼乐能遗则，父子君臣可废乎。","浩浩羲轩开辟后，巍巍尧舜协和初。","炎炎汤武干戈外，恟恟桓文弓剑余。","日月星辰高照耀，皇王帝伯大铺舒。","几千百主出规制，数亿万年成楷模。","治久便忧强跋扈，患深仍念恶驱除。","才堪命世有时有，智可济时无世无。","既往尽归闲指点，未来须俟别枝梧。","不知造化谁为主，生得许多奇丈夫。"],"title":"安乐窝中一部书"}
