{"author":"陆游","id":33643,"strains":["仄仄平仄平，平仄仄○平。","仄平仄仄仄，平平仄平平。","仄仄仄○○，仄仄仄仄平。","仄平平仄平，平仄○仄平。","仄仄仄仄平，平○仄平○。","仄仄平○仄，仄仄仄仄平。","仄平仄仄平，仄仄○仄○。","仄平○仄○，○仄平仄平。","仄平仄平仄，仄仄平平平。","仄平仄仄仄，仄仄仄平平。"],"paragraphs":["岁暮天苦寒，风雨复乘之。","道边得古寺，欣然具晨炊。","瘦树立中庭，断蔓络短篱。","小僧为设炉，童子烧槁枝。","坐令手足柔，髭间失冰澌。","敬礼龛中像，尽读庑下碑。","少年志四方，故里了不思。","晚知行路难，更觉游子悲。","一官始巴僰，剡曲归何时。","置之勿复道，烂醉忘天涯。"],"title":"之广都憩铁像院"}
