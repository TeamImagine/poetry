{"author":"欧阳修","id":79475,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["疏星牢落晓光微，残月苍龙阙角西。","玉勒争门随仗入，牙牌当殿报班齐。","羽仪虽接鸳兼鹭，野性终存鹿与麛。","笑杀汝阴常处士，十年骑马听朝鸡。"],"title":"早期感事"}
