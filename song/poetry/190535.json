{"author":"韦骧","id":190535,"strains":["仄平仄仄仄平平，平仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["昔年便殿拜恩光，今日重来惨肺肠。","螭陛载瞻新侍从，龙颜如仰旧君王。","星霜一纪逡巡过，膏泽三朝次第当。","埃壒尚能禆泰岳，岂无忠谊报明昌。"],"title":"延和引对"}
