{"author":"许景衡","id":230560,"strains":["平仄平平仄仄平，仄平仄仄仄平平。","平平平仄平平仄，平仄仄平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["曾录新诗数百章，简编从此有辉光。","当年俱是江边客，今日早为天上郎。","竹叶一樽鱼似玉，梅花三弄月如霜。","边城乐事还随分，莫教终朝有底忙。"],"title":"繁叔见和再依韵谢之  其一"}
