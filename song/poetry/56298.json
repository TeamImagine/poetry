{"author":"张孝祥","id":56298,"strains":["平平仄仄仄平平，仄仄平平仄仄平。","仄仄仄仄平仄仄，平平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["黄茅白苇径才通，忽见晴岚扫翠空。","从吏只令俱蜑户，仙山何许是鸡笼。","逢人渐觉交游少，问路仍行盗贼中。","自是粗才合粗使，瘴乡那得便途穷。"],"title":"鸡笼福地在历阳将至丰城望一山宛然感之赋诗"}
