{"author":"刘敞","id":174395,"strains":["仄平仄仄仄，仄仄平仄平。","仄平平平仄，平仄平平平。","平平仄平仄，仄仄仄平平。","仄仄仄○仄，仄平仄○平。","？平仄仄仄，○平平平平。","仄仄仄仄平，仄平仄仄平。","平平平平仄，仄仄平仄○。","仄仄平○○，仄平平仄○。","平仄平仄仄，○仄平仄○。","仄平○平○，平仄平仄平。"],"paragraphs":["尚容耻玩世，畏景希就阴。","一麾谐微愿，千里非遐心。","平生志江海，寤寐在山林。","及此吏如隐，始知古犹今。","鷾鸸避落实，蜎蠉安蹄涔。","但恐得已多，尚非力可任。","诸公蓬莱秀，夙昔交契深。","击柝声相闻，照邻光四临。","清浊泾以渭，离合商与参。","愿言三秋思，毋閟金玉音。"],"title":"郡斋燕居寄海陵道粹仪真景休高邮不疑三太守学士"}
