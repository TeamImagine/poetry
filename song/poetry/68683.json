{"author":"文彦博","id":68683,"strains":["仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["腊雪应祈沾下土，府公遵命祀中天。","定陪仙驭经缑岭，应访禅林过玉泉。","和气随风生二室，欢谣继日满三川。","悠悠大斾累累印，却爱苏家负郭田。"],"title":"西都留守宣徽祈谢嵩祠往还敝庄因成雅章为贶谨次严韵  其一"}
