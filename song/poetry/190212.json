{"author":"韦骧","id":190212,"strains":["仄平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","平仄平平平仄仄，平平平仄仄平平。"],"paragraphs":["鄙才效职便穷僻，忽忽天星殆二周。","系狱空虚民讼少，幸门堙塞吏心忧。","琴书永日清无际，草树逢春绿正柔。","惊坐高宾如见顾，幽懽何惜贳貂裘。"],"title":"答鲁虞部见寄"}
