{"author":"陆游","id":42602,"strains":["平平○仄平，仄仄仄平仄。","仄仄仄仄仄，仄仄仄平仄。","平平○仄仄，平仄仄仄仄。","○平仄仄仄，仄仄仄仄仄。","平平仄仄平，仄仄仄平仄。","平平平仄平，平平仄仄仄。"],"paragraphs":["孤灯如露萤，熠熠北窗下。","我亦气仅属，厌厌迫衰谢。","平生更事熟，生死等昼夜。","行年八十五，八十九已化。","虽云病恼侵，处此亦闲暇。","人扶时出门，清溪带茆舍。"],"title":"病中自遣三首  其一"}
