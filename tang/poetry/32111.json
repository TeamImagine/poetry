{"author":"韩偓","id":32111,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，平平平仄仄平平。"],"paragraphs":["追寻前事立江汀，渔者应闻太息声。","避客野鸥如有感，损花微雪似无情。","疏林自觉长堤在，春水空连古岸平。","惆怅引人还到夜，鞭鞘风冷柳烟轻。"],"title":"重游曲江"}
