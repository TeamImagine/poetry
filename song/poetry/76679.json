{"author":"赵蕃","id":76679,"strains":["仄仄平平平仄平，仄平平仄仄平平。","平平平仄仄平仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["只道诗家无续灯，半村今喜见孙曾。","非关竽瑟异王好，自是文章多命憎。","题赠向人无苦秘，流传后世岂无能。","溪头賸欲连朝住，舟子催行底见仍。"],"title":"过商叟林居蒙示半村诗集及曾吉父宏父王元渤诗卷因用前者奉简之韵作二诗上呈商叟许抄半村诗集见遗故及之  其一"}
