{"author":"苏辙","id":197666,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","平仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["细嚼花须味亦长，新芽一粟叶间藏。","稍经腊雪侵肌瘦，旋得春雷发地狂。","开落空山谁比数，烝烹来岁最先尝。","枝枯叶硬天真在，踏遍牛羊未改香。"],"title":"茶花二首  其二"}
