{"author":"陆游","id":41800,"strains":["平平平仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，仄平仄仄仄平平。"],"paragraphs":["衡茅随力葺幽居，扫地焚香乐有余。","分食时能下檐鹊，作洲常悔诳池鱼。","游归又失相寻客，睡起重开未了书。","袖手悠然便终日，不辞世俗笑迂疏。"],"title":"北窗即事二首  其一"}
