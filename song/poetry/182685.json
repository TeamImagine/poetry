{"author":"强至","id":182685,"strains":["平平仄仄仄仄仄，仄仄仄平平仄平。","仄仄平平仄平仄，平平仄仄仄平平。","平平平仄仄平仄，平仄仄平仄仄平。","仄仄平平平仄仄，仄平仄仄仄平平。"],"paragraphs":["文章自老齿独壮，富贵偶迟名最先。","冷落官曹按丹笔，风流幕府别红莲。","高谈倾座迥无敌，清骨照人长欲仙。","好在胸中书万卷，校雠四库续登贤。"],"title":"送朱传道推官赴刑部详覆"}
