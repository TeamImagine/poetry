{"author":"袁说友","id":70620,"strains":["仄平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","平仄平平仄仄仄，仄平仄仄平平平。"],"paragraphs":["不缘雨雪不缘风，九十风光半已穷。","袅娜熟眠杨柳绿，夭娆浓醉海棠红。","客怀不直韶光好，诗兴犹因景物雄。","投分东君未应薄，乞花偿酒强迎逢。"],"title":"惜春"}
