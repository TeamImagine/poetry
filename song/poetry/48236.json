{"author":"杨万里","id":48236,"strains":["仄平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["剑池一日百周遭，雨后闲来照鬓毛。","主管园林鶑称意，巡行荷芰鹭宣劳。","不须见我还飞去，便与移文告汝曹。","一事恼人无问处，南山高是北山高。"],"title":"雨后郡圃行散"}
