{"author":"周孚","id":63417,"strains":["仄平平仄平平仄，仄仄平平平仄仄。","○平仄仄仄仄平，仄平仄仄平○仄。","平平仄仄平仄平，仄仄平平○仄仄。","平平平平平仄平，仄仄平平平仄仄。","仄平仄仄平○仄，仄平仄平仄平仄。","平平仄○仄仄平，仄仄平平仄平仄。","仄平平○仄平仄，仄仄平平仄平仄。","平平仄仄仄平仄，仄仄平平平仄仄。","仄平平仄仄仄仄，仄仄仄仄平仄仄。","平平平仄○仄平，仄平仄仄平平平。"],"paragraphs":["与翁家世俱东鲁，不记翁游曾到楚。","看翁写此六幅图，怪翁笔力能如许。","孤烟合处渔著村，老雁归时帆入浦。","丹枫翻翻江气寒，莫雪初晴山月吐。","杜陵野老经行处，度支病郎用心苦。","惟翁妙思自暗同，楚玉何曾识神女。","信知胸中著云梦，不止豪端挟风雨。","祇今小纸弄姿态，气韵酸寒终愧古。","蜀山秦树各异状，所向一律人笑汝。","谁能为证张与吴，十年此病翁今无。"],"title":"题游元著潇湘晚景图"}
