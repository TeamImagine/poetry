{"author":"朱松","id":10404,"strains":["平平仄仄仄，仄仄平平平。","平平仄平平，仄仄仄仄平。","仄平平仄仄，仄仄平平平。","平仄仄平仄，平平仄平平。","平平平平○，仄仄平仄○。","仄仄○平平，仄仄仄仄○。","仄仄仄平仄，仄仄平仄平。","仄平平平仄，平仄平平○。","平○仄平仄，仄仄平仄平。","仄仄○平仄，平○仄平平。","仄平仄仄平，仄仄仄仄平。","仄仄仄平仄，仄平仄○○。"],"paragraphs":["方塘滟宿涨，曲涧来飞湍。","光涵郁蓝天，澒洞碧玉宽。","小亭尘土外，瓦影浮朱栏。","霜渚写秋色，烟林养渔竿。","佳人秋霞衣，皎皎明月冠。","欲濯且无尘，隠几得妙观。","海若眩河伯，等在蜗角端。","那知坳堂上，杯水生涛澜。","云间谢公子，五字冰雪寒。","展读胜图画，经行记林峦。","九垓未暇游，据壳谅匪安。","一到定何日，眷焉抱长叹。"],"title":"和谢绰中观澜亭"}
