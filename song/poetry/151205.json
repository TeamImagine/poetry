{"author":"杨公远","id":151205,"strains":["平平平仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["萧然身世尽宽舒，剩有工夫学种蔬。","每汲清泉勤抱瓮，旋锄荒圃谩携书。","绿葵紫芥香尤美，春韭秋菘味有余。","时撷鲜苗烹石铫，朱门肉食不如渠。"],"title":"学圃"}
