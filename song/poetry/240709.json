{"author":"周紫芝","id":240709,"strains":["平平仄仄仄平平，仄仄平平仄仄平。","平仄平平平仄仄，仄平仄仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["并门当日倚长城，笑遣妖凶卷旆旌。","江上长鲸知巳灭，草中封豕不劳平。","十年当念疮痍苦，此日宁论战伐名。","虎帐夜谈资婉画，为言奇策是休兵。"],"title":"送舜卿游建昌"}
