{"author":"林宋伟","id":120049,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["春将新绿满郊原，喜逐双旌晓出关。","初度麦畦行诘曲，却穿竹径俯潺湲。","阴阴霁色催归骑，猎猎溪风醒醉颜。","父老欢呼随幼稚，隔途争看使车还。"],"title":"劝农即事和厉寺正韵  其一"}
