{"author":"戴表元","id":161220,"strains":["平仄仄平平仄平，仄平仄仄仄平平。","仄平仄仄平仄仄，平仄仄平平仄平。","仄仄仄平平平仄，平平仄仄仄平平。","平平仄仄仄平仄，仄仄平平平仄平。"],"paragraphs":["秋半说诗秋又阑，觅从忘处更哦看。","不妨味熟心自悟，祗恐业成身转寒。","窍木野风天倡和，崩溪怪石鬼镌刊。","扳君更上最高顶，莫羡千金游子鞍。"],"title":"陈秀才问诗于余次韵赠之"}
