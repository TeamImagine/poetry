{"author":"郭祥正","id":192583,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["榕树萧萧一径深，门庭秋静紫苔侵。","能依幻质循元觉，默运真悲拔众沈。","有想愿分香界饭，忘言求出世间心。","旃檀谩把炉中𦶟，无尽无边结宝阴。"],"title":"次韵无逸长老秋居见寄"}
