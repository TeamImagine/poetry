{"author":"李洪","id":52606,"strains":["平仄平平仄，仄平仄平平。","平仄仄平仄，仄平仄仄平。","平平平仄平，仄仄平仄○。","○仄仄平仄，仄平平平平。","平平仄仄仄，○○仄平平。","○平○仄平，仄仄平仄○。","仄仄○平仄，平仄○仄平。","平平仄仄仄，平仄平仄平。","仄平仄○平，仄仄平平平。","仄仄平仄平，仄平仄仄平。","平平仄仄平，仄仄○平平。","仄平平仄仄，仄仄仄仄仄。","平仄平仄仄，平仄仄○○。","平仄仄平平，仄平仄仄平。","仄○仄仄仄，平平仄平平。","仄平仄平仄，仄仄平平平。","○平仄平仄，仄仄平平平。","仄平仄平仄，仄仄平○平。","平平仄仄仄，仄仄仄仄○。"],"paragraphs":["威凤翔千仞，览辉以来仪。","天骥渥洼种，𥬞云不受羁。","江侯南国珍，剑佩光陆离。","三道对清问，万言敷箴规。","云霄跬步蹑，分教小差池。","中都冠盖躔，屈处金谷司。","奏课应迁格，腾达当在兹。","元枢国士赏，天子前席咨。","一言寤凝旒，致主跻轩羲。","抱负经济才，凛然谏诤姿。","朝阳庆凤鸣，冀北空䯄骊。","士为知己用，素蕴得尽施。","丞贰须要剧，台阁未应迟。","需次指柯山，买船泛钓矶。","暑行戒接淅，江边远风披。","病夫困尘土，倚玉惭葭枝。","分携莫能送，别酒何堪持。","傥经子陵濑，扫壁寻题诗。","前途得好句，慰我别后思。"],"title":"送江叔源除太府丞柯山需次"}
