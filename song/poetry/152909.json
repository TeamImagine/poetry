{"author":"汪梦斗","id":152909,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄仄平仄仄平。","仄仄平平平仄仄，平平仄仄仄平平。"],"paragraphs":["龟畴五福属鸿儒，寿骨清强病应无。","要识维摩今示病，当知涑水本来癯。","心从空想尘无染，念到忘时气自苏。","此说虽非儒所道，于中恐亦有工夫。"],"title":"问候赵签推"}
