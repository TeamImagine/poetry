{"author":"薛能","id":25041,"strains":["平平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平平，仄仄平平仄仄平。","平仄仄平平仄仄，仄平平仄仄平平。"],"paragraphs":["平生无解亦无操，永日书生坐独劳。","唯觉宦情如水薄，不知人事有山高。","孤心好直迍犹强，病发慵梳痒更搔。","何事故溪归未得，几抛清浅泛红桃。"],"title":"春日使府寓怀二首 二"}
