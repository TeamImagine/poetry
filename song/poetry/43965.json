{"author":"范成大","id":43965,"strains":["仄仄平平仄仄平，仄平仄仄仄平平。","平平平仄仄平仄，仄仄仄平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["指点炊烟隔莽苍，午餐应可寄前庄。","鸡声人语小家乐，木叶草花深巷香。","春去已空衣尚絮，雨来何晚稻初芒。","祗今农事村村急，第一先陂贮水塘。"],"title":"光福塘上"}
