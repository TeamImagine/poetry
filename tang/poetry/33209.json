{"author":"韦庄","id":33209,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["欲上隋堤举步迟，隔云烽燧叫非时。","才闻破虏将休马，又道征辽再出师。","朝见西来为过客，暮看东去作浮尸。","绿杨千里无飞鸟，日落空投旧店基。"],"title":"汴堤行"}
