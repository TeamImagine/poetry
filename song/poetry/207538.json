{"author":"黄庭坚","id":207538,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["九陌无尘夜际天，两都风物各依然。","车驰马逐灯方闹，地静人闲月自妍。","佛馆醉谈怀旧岁，斋宫诗思锁今年。","但闻公子微行去，门外骅骝立绣鞯。"],"title":"次韵公秉子由十六夜忆清虚"}
