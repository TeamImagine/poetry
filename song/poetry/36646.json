{"author":"陆游","id":36646,"strains":["仄仄平平仄仄平，仄平仄仄仄平平。","仄平仄仄仄仄仄，平仄仄平平仄仄。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["久雨群蛙日夜号，乐哉霁色满江郊。","草书己悟屋漏壁，诗句免悲风卷茆。","唤妇晴鸠鸣废圃，归林栖鹘补危巢。","泥干我亦思来客，未暇移书广绝交。"],"title":"喜晴"}
