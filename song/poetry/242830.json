{"author":"李纲","id":242830,"strains":["平平○仄仄，仄仄平仄平。","仄仄平仄仄，平仄仄平平。","平平仄平仄，仄仄平仄平。","仄仄仄平仄，仄仄仄仄平。","平仄平仄平，仄平仄平平。","仄仄平○仄，仄仄平平平。"],"paragraphs":["吾年行四十，意气非少时。","世故茫不识，惟好古人词。","篇章自娱悦，适意良在兹。","此外付之拙，直道不复疑。","黄卷千万言，圣贤岂吾欺。","世事皆分定，饮酒姑安之。"],"title":"次韵和渊明饮酒诗二十首  其一四"}
