{"author":"白居易","id":15431,"strains":["平平仄平仄，仄平仄平平。","仄○仄平仄，平仄平仄平。","仄仄仄○仄，仄仄仄平平。","仄仄仄仄仄，平仄仄仄平。","仄仄平仄仄，仄平仄仄平。","仄平仄平仄，仄仄平仄平。","仄仄仄仄仄，平平平仄○。","仄平仄仄仄，仄仄平平平。","仄仄仄平仄，平平仄平平。","平平仄仄仄，仄仄平平平。","平○仄○仄，仄仄平仄平。","仄仄仄仄仄，仄平平仄平。","仄平平仄仄，○仄平平平。"],"paragraphs":["灵珠产无种，彩云出无根。","亦如彼姝子，生此遐陋村。","至丽物难掩，遽选入君门。","独美众所嫉，终弃出塞垣。","唯此希代色，岂无一顾恩。","事排势须去，不得由至尊。","白黑既可变，丹青何足论。","竟埋代北骨，不返巴东魂。","惨淡晚云水，依稀旧乡园。","妍姿化已久，但有村名存。","村中有遗老，指点为我言。","不敢往者戒，恐贻来者冤。","至今村女面，烧灼成瘢痕。"],"title":"过昭君村"}
