{"author":"陆龟蒙","id":28170,"strains":["仄平仄平仄，平仄○仄仄。","平平平仄平，仄仄仄平仄。","仄平平仄仄，平仄仄○仄。","平平仄仄平，仄仄平仄仄。","平平仄平仄，平仄仄○仄。","○仄仄平平，平平仄平仄。"],"paragraphs":["美人抱瑶瑟，哀怨弹别鹤。","雌雄南北飞，一旦异栖托。","谅非金石性，安得宛如昨。","生为并蒂花，亦有先后落。","秋林对斜日，光景自相薄。","犹欲悟君心，朝朝佩兰若。"],"title":"美人"}
