{"author":"孙应时","id":82363,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄平平平仄仄，平平仄仄仄平平。","平仄仄仄平平仄，仄仄平平仄仄平。"],"paragraphs":["分手三年不易逢，一觞淮海酹西风。","书生君独忧当世，末路人谁识此翁。","故国青山愁夜鹤，孤舟白发映秋蓬。","归欤束缚公车疏，努力豚蹄祝岁丰。"],"title":"黄岩郑瀛子仙弱冠入太学五上书论时事以直闻于时老犹不衰客游海陵馆于余一月乃去作诗送之郑方谋少官田故有章末之戏"}
