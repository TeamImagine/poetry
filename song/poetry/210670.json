{"author":"杨亿","id":210670,"strains":["平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平仄平仄，平平仄仄仄平平。"],"paragraphs":["香街鼓绝暝烟深，檐近孤釭射宿禽。","露井银床霜气冷，琐窗珠网月华侵。","初沉远籁闻疏漏，旋拂流尘抚素琴。","坐久星河渐侵没，萧萧朔吹度平林。"],"title":"冬夜"}
