{"author":"白玉蟾","id":122001,"strains":["平平平平，平○仄仄。","平平平平，平平仄仄。","○平平仄，平平仄仄。","仄平平仄，平平平仄。","平平仄平，仄○仄仄。","平平仄○，仄平仄仄。","平仄平平，平平仄仄。","仄仄仄平，平平仄仄。","平仄仄仄，平平仄仄。","○仄仄平，○仄仄仄。","平平平平，平平平仄。","仄仄仄仄，仄仄仄仄。","仄平平○，平平仄○。","仄仄平仄，平平平仄。","平仄平仄，仄平仄仄。","平平平仄，仄平仄仄。","平平仄仄，平仄平仄。","仄平仄平，仄仄仄仄。","平仄仄仄，仄平仄仄。"],"paragraphs":["瞻师之神，寒空片月。","知师之心，红炉点雪。","闻师之德，冰清玉洁。","见师之迹，霜炎冰热。","师之一言，斩钉截铁。","师之一行，杀人见血。","风月情怀，松筠志节。","道法陆沉，玄徒瓦裂。","师领郡檄，雷轰电掣。","冠冕洞宫，兴大施设。","轮舆楩楠，陶埏坯甈。","丽以粉奂，饰以藻楶。","不逾年间，沧江贯折。","度五神足，霞裙森列。","方有伦绪，闬闾洽悦。","胡为云鹤，奄归帝阙。","溪山失翠，猿鸟凄切。","散词玉祠，柏子一𦶟。","追慕替绚，使人哽咽。"],"title":"陈绿云先生之像赞"}
