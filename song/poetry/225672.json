{"author":"慕容彦逢","id":225672,"strains":["仄○平仄平，仄仄仄仄平。","平平仄平仄，平○○仄平。","平平仄仄○，仄仄○○平。","平平仄仄平，○○仄仄平。","平平仄平仄，平仄平○平。","仄平仄平平，平仄仄平平。","平平平平平，平仄仄平平。","仄仄平平仄，平仄平平平。","平平仄仄仄，平仄仄仄仄。","平○仄仄○，平平仄仄平。","○平仄仄平，仄仄仄平平。","平仄仄仄仄，仄仄平平平。"],"paragraphs":["我如边孝先，性爱日昼眠。","眠眠曷能寐，愁思如涌泉。","东风穆穆和，午影迟迟延。","忧多首自旋，犹如瞰面渊。","人皆喜春色，而我今犹然。","叱奴启南窗，欹枕望青天。","浮云来飘飘，飞鸟去还还。","望眼无穷极，移卧窗之前。","焉能梦栩栩，徒自腹便便。","悠思慕范蠡，心形得两捐。","轻舟泛五湖，短棹鼓清涟。","规矩不我制，所意成方圆。"],"title":"昼卧偶成用前韵"}
