{"author":"李白","id":55543,"strains":["仄仄平平平，平平仄仄平。","平平平仄仄，仄仄○平平。","平仄仄平平，○平仄仄平。","仄仄仄仄仄，仄仄仄平平。","平仄平仄仄，平平仄○○。","仄仄○仄仄，仄仄仄○仄。","仄平平平平，仄仄仄平仄。","仄仄平仄平，仄仄平平平。","○仄仄平仄，仄仄平平平。","仄仄仄仄平，仄○平平仄。","○○仄平平，仄仄平○仄。","仄仄仄仄仄，○○平平仄。","平仄平○平，平仄平平仄。","平○仄仄仄，平仄平平仄。","平仄○仄平，○○仄平仄。"],"paragraphs":["昔我游齐都，登华不注峰。","兹山何峻秀，绿翠如芙蓉。","萧飒古仙人，了知是赤松。","借予一白鹿，自挟两青龙。","含笑凌倒景，欣然愿相从。","泣与亲友别，欲语再三咽。","勗君青松心，努力保霜雪。","世路多险艰，白日欺红颜。","分手各千里，去去何时还。","在世复几时，倏如飘风度。","空闻紫金经，白首愁相误。","抚己忽自笑，沈吟为谁故。","名利徒煎熬，安得闲余步。","终留赤玉舄，东上蓬莱路。","秦帝如我求，苍苍但烟雾。"],"title":"古风 二十"}
