{"author":"张耒","id":217453,"strains":["平平仄平仄，平仄仄仄平。","仄平平平仄，○平○仄平。","平平仄平仄，平仄仄平平。","平平仄平仄，仄平仄仄○。","平平○平仄，仄仄仄平平。","平平仄平仄，平仄○平平。","平仄平仄仄，平平仄平平。","平平仄仄仄，仄仄平平平。","平平仄仄仄，平仄平平平。","平平仄仄仄，仄仄平平平。"],"paragraphs":["西风扫黄叶，零落委我前。","闭门无来客，空床过午眠。","床头亦何有，狼籍古人编。","琳琅巧言语，照辉后世传。","余荣更何恃，朽骨但茫然。","悲哉事无益，辛苦劳生前。","嗟我方病此，诗书费雕镌。","知愚不自已，既痼何由痊。","霜梧夜槭槭，寒菊朝娟娟。","胡为不饮酒，戚戚愁吾年。"],"title":"秋怀十首  其六"}
