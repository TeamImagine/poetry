{"author":"韩元吉","id":29202,"strains":["平平○平平，仄仄仄平仄。","仄○平仄平，仄仄平仄仄。","平平仄平平，仄仄平仄仄。","仄平仄平平，仄仄平仄仄。","仄平平平平，仄仄平仄仄。","平平仄仄仄，仄仄仄平仄。","仄平仄平仄，平○○仄仄。","平平仄平平，仄仄平平仄。","仄平仄仄仄，○仄仄○仄。","平○仄仄平，仄仄平仄仄。","仄平平仄平，○平平仄仄。","仄平仄仄仄，仄仄平仄仄。","○○仄平仄，仄仄仄平仄。","仄平○仄仄，平仄仄平仄。","仄平仄平仄，仄仄平仄仄。","平平仄仄仄，平仄平仄仄。"],"paragraphs":["青山如幽人，不肯住城市。","客从城市来，一见消吝鄙。","平时与周旋，况复非俗士。","我初见南山，秀色纷可喜。","谓言官尘埃，洗涤端在此。","经时未一至，引望若千里。","昨朝得休暇，佳兴难自已。","秋原丽新晴，景物为清美。","独游已不恶，更约二三子。","初从涧壑危，稍入岩石倚。","白云随杖藜，苍烟生屐齿。","主翁亦好事，结茆修竹底。","庭空百无有，屈曲但流水。","客来了不问，花草自红紫。","岂无一樽酒，欲饮还遽止。","归鞍不可速，吾亦聊洗耳。"],"title":"寒岩分韵得水字"}
