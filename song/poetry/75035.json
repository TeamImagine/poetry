{"author":"赵蕃","id":75035,"strains":["仄仄平平平仄平，仄平平仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["旧日南州于去非，一官黄绶不嫌卑。","要为宾主壶觞地，因着胸中水竹期。","怪底不同东野耄，政由深得退之奇。","过君池草生春日，忆我丛篁长夏时。"],"title":"去非尉曹于廨舍之侧凿池种竹为亭其上名曰有竹取文公诗云也"}
