{"author":"李白","id":55807,"strains":["平平仄平仄，仄仄仄平平。","○平仄仄仄，平仄平平平。","仄仄仄仄平，○平平仄平。","平平仄仄仄，仄仄平平平。","仄平仄平平，仄平仄平平。","平平○？仄，仄仄仄平平。","平仄仄平平，平平仄平平。","○平平仄仄，仄仄仄平平。","仄仄仄仄平，仄平仄仄○。"],"paragraphs":["君为女萝草，妾作兔丝花。","轻条不自引，为逐春风斜。","百丈托远松，缠绵成一家。","谁言会面易，各在青山厓。","女萝发馨香，兔丝断人肠。","枝枝相紏结，叶叶竞飘扬。","生子不知根，因谁共芬芳。","中巢双翡翠，上宿紫鸳鸯。","若识二草心，海潮亦可量。"],"title":"古意"}
