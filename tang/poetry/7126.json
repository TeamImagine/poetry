{"author":"李益","id":7126,"strains":["平平仄平○仄仄，仄仄平平仄平仄。","平平平仄○仄平，平仄仄仄平平平。","平平仄仄仄仄仄，仄○○○○平仄。","平平仄平平仄○，○平仄仄仄平平。","仄平仄仄平仄仄，○仄仄仄平平平。","平平仄仄平仄仄，仄仄平平平仄仄。","仄平仄仄○平平，○平仄仄○平平。","仄平仄仄仄仄仄，仄仄平平平仄○。","仄平仄平平仄仄，仄仄平平仄平仄。"],"paragraphs":["朝游碧峰三十六，夜上天坛月边宿。","仙人携我搴玉英，坛上夜半东方明。","仙钟撞撞近海日，海中离离三山出。","霞梯赤城遥可分，霓旌绛节倚彤云。","八鸾五凤纷在御，王母欲上朝元君。","群仙指此为我说，几见尘飞沧海竭。","竦身别我期丹宫，空山处处遗清风。","九州下视杳未旦，一半浮生皆梦中。","始知武皇求不死，去逐瀛洲羡门子。"],"title":"登天坛夜见海"}
