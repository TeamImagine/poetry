{"author":"潘希白","id":145641,"strains":["平平平仄仄平平，仄仄平平仄仄平。","平仄仄平平仄仄，仄平仄仄仄平平。","平平平仄仄平仄，仄仄平平平仄平。","仄平平平仄仄仄，仄平平仄仄平平。"],"paragraphs":["隋家天子爱扬州，四十离宫取次游。","荆棘久迷秦陇路，柳丝空拂汴河流。","君才清似庾开府，世事难于孙仲谋。","莫为青衫怯骑马，却将风景付闲愁。"],"title":"送蒋朴之维阳"}
