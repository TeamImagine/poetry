{"author":"俞德邻","id":153170,"strains":["平仄平平仄仄平，平平仄仄仄平平。","仄平仄仄仄平仄，平仄平平仄仄平。","平仄仄平平仄仄，仄平平平仄平平。","平平仄仄平平仄，仄仄平平仄仄平。"],"paragraphs":["尘外江村野老家，穷年兀兀笑盘蜗。","素琴横膝一尊酒，纱帽笼头七椀茶。","编竹作桥看蚁渡，种花成坞听蜂衙。","闲中自有经纶事，寄语时人莫笑哗。"],"title":"闲居即事"}
