{"author":"李处权","id":8594,"strains":["仄平仄仄仄平平，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄仄平平仄平。","仄仄平平平仄仄，仄平平仄仄平平。"],"paragraphs":["我兄少有谪仙才，襟抱于今得好开。","珠玉尽从谈次落，溪山浑入句中来。","弦歌小邑徒劳尔，松菊故园安在哉。","有客漂流无税驾，愿将高义挽春回。"],"title":"呈九兄"}
