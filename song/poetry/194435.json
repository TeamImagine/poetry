{"author":"苏轼","id":194435,"strains":["○平平仄平○平，平平仄仄平平平。","○平平仄仄平仄，仄平仄平平仄平。","平○○○仄平仄，平平仄仄平平仄。","仄平仄仄平平平，仄平仄仄平平仄。","平平○○平平平，仄○仄仄○平平。","仄平○仄仄仄仄，仄平仄仄平平平。","仄平仄仄平○仄，平○平平仄○仄。","平平仄仄仄仄平，平○仄仄平○仄。"],"paragraphs":["空堂明月清且新，幽人睡息来初匀。","了然非梦亦非觉，有人夜呼祁孔宾。","披衣相从到何许，朱栏碧井开琼户。","忽惊石上堆龙蛇，玉芝紫笋生无数。","锵然敲折青珊瑚，味如蜜藕和鸡苏。","主人相顾一抚掌，满堂坐客皆卢胡。","亦知洞府嘲轻脱，终胜嵇康羡王烈。","神山一合五百年，风吹石髓坚如铁。"],"title":"石芝"}
