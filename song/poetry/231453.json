{"author":"谢薖","id":231453,"strains":["平平平平仄，平仄平仄仄。","○○仄仄仄，平仄仄平仄。","平平○平仄，仄仄仄平仄。","仄仄○仄仄，平平仄平仄。","仄平仄仄仄，仄仄平平仄。","平平平仄平，平仄仄平仄。","平平仄平平，仄仄○○仄。","仄平○仄平，○平仄平仄。","仄平平平平，仄仄仄平仄。","仄○平平仄，仄仄仄平仄。","平平平平仄，○平仄平仄。","仄平平仄平，仄仄仄平仄。","○平平平仄，仄仄仄平仄。","仄○仄平平，仄仄○仄仄。"],"paragraphs":["吾宗宣城守，诗压颜鲍辈。","其间警拔句，江练与霞绮。","居仁相家子，敛退若寒士。","学道期日损，哦诗亦能事。","自言得活法，尚恐宣城未。","今晨开草堂，书帙乱无次。","探囊得君诗，疾读过三四。","浅诗如蜜甜，中边本无二。","好诗初无奇，把玩久弥丽。","有如庵摩勒，苦尽得甘味。","徐侯南州杰，论文极根抵。","读君诗卷终，曰此有余地。","期君高无上，二谢以平视。","要当掣鲸鱼，岂但看翡翠。"],"title":"读吕居仁诗"}
