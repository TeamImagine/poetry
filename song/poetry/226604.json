{"author":"谢逸","id":226604,"strains":["平仄平平平仄仄，仄平仄仄平平仄。","平平仄平仄仄仄，仄仄仄○平仄仄。","仄仄仄仄仄平○，仄仄平平仄平仄。","仄平平仄仄平仄，仄仄平平仄平仄。"],"paragraphs":["流俗纷纷何足却，尔曹百辈吾能著。","虽同一床各做梦，政恐不妨人作乐。","俗客自与此君疏，竹洞何曾有关钥。","但邀明月对君饮，莫管门前可罗雀。"],"title":"题许邦基却俗轩诗"}
