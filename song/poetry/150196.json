{"author":"方回","id":150196,"strains":["仄仄平平仄仄仄，平平仄仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["赫日烧空暍欲死，诗来如向雪中看。","古罍出土铜声尽，明月浮空贝影寒。","江海岂无鸥作社，头颅安得鹖为冠。","会须弃置人间事，同向秋风觅钓竿。"],"title":"赠郭澹溪"}
