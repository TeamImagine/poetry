{"author":"胡融","id":65164,"strains":["平平仄平仄，仄平仄平平。","平仄平仄仄，仄仄平仄平。","仄仄仄平仄，○平仄○平。","仄仄平仄平，仄仄仄仄平。","平平仄仄仄，平仄仄平○。","○平平平仄，仄仄仄仄平。"],"paragraphs":["仙翁卧云日，种松药炉东。","千载鳞鬣古，突兀成老龙。","蜕骨入霄汉，横身饮长风。","上有玄鹤巢，下有白蚁宫。","先生昔羽化，鸡犬尽凌空。","如何刀圭妙，失此十八公。"],"title":"葛仙宅"}
