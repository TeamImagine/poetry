{"author":"方回","id":148142,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["举世纷如自泊如，荒园僻巷闭门居。","总干和鼎非吾事，啖茹燃萁不愿余。","林下一声蝉噪处，山间十日雨晴初。","空阶剩放苔痕长，始信先生屐齿疏。"],"title":"次前韵赋隠居二首  其二"}
