{"author":"王安石","id":180688,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["百年春梦去悠悠，不复吹箫向此留。","野草自花还自落，鸣禽相乳亦相酬。","旧蹊埋没开新径，朱户欹斜见画楼。","欲把一杯无伴侣，眼看兴废使人愁。"],"title":"午枕"}
