{"author":"释延寿","id":110,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["幽栖岂可事徒然，昼讽莲经夜坐禅。","吟里有声皆实相，定中无境不虚玄。","直教似月临千界，还遣如空度万缘。","从此必知宏此志，免教虚掷愧前贤。"],"title":"山居诗  其二九"}
