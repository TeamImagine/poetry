{"author":"蔡襄","id":146035,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，平平仄仄仄平平。"],"paragraphs":["绿渠春水走潺湲，画阁嵩峦映碧鲜。","酒令已行金盏侧，乐声初急翠裙圆。","清游胜事传京下，多丽新词到海边。","曾是樽前沈醉客，天涯回望重依然。"],"title":"客有至自京师言诸公春间多会于元伯园池因念昔游辄形篇咏"}
