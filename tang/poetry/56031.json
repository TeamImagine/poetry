{"author":"李白","id":56031,"strains":["平平仄平仄，○仄仄平平。","平平仄仄仄，仄仄平平平。","平仄平仄仄，仄平平仄平。","平平仄仄仄，仄仄○平平。","仄○平仄仄，仄仄平○平。","仄仄平仄仄，平平仄仄○。","平平仄平仄，仄仄平平仄。","仄○仄平平，平平仄○仄。","仄仄平平平，○○平仄平。","平平仄仄仄，仄仄仄平○。","平仄平○仄，○平仄仄○。"],"paragraphs":["黄山四千仞，三十二莲峰。","丹崖夹石柱，菡萏金芙蓉。","伊昔升绝顶，下窥天目松。","仙人炼玉处，羽化留余踪。","亦闻温伯雪，独往今相逢。","采秀辞五岳，攀岩历万重。","归休白鹅岭，渴饮丹砂井。","凤吹我时来，云车尔当整。","去去陵阳东，行行芳桂丛。","回溪十六度，碧嶂尽晴空。","他日还相访，乘桥蹑彩虹。"],"title":"送温处士归黄山白鹅峰旧居"}
