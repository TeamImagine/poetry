{"author":"郭祥正","id":192555,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["二月风光着意看，莫思旅食久艰难。","林间莺喜绵蛮语，水畔花愁料峭寒。","游子牵衣拦道饮，美人携瑟上楼弹。","少陵野老谁能继，君有新诗合筑坛。"],"title":"次韵君仪风物可爱之什"}
