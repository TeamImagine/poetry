{"author":"孔平仲","id":203668,"strains":["平平仄仄平平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["年光吹尽任飞灰，且庆舒长举寿杯。","积晦弥旬三尺雨，新阳半夜一声雷。","家人环坐相酬劝，贺客先期戒往来。","熟醉腾腾成小睡，晚寒更起耻残罍。"],"title":"至日作"}
