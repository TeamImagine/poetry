{"author":"周紫芝","id":240349,"strains":["平仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["云满江天雪意酣，拥炉聊复听巴谈。","老人不出真藏六，来客何劳说后三。","已借团蒲摇短梦，更浇春饼荐余甘。","此生试向闲中看，何止人间七不堪。"],"title":"雪中过庆老方丈"}
