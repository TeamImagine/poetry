{"author":"赵希{木路}","id":92625,"strains":["仄仄平平仄仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["剑倚梅花鹤梦醒，东游吟骨带秋清。","台山路杳神仙迹，楚国书来母子情。","半榻烟霞应有约，一筇风雪且兼程。","丁宁及早催行李，莫待西湖草色平。"],"title":"送李鹤田东游后还乡"}
