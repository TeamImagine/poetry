{"author":"苏颂","id":179545,"strains":["仄平平仄仄平平，仄仄仄平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["大邦开国赏元勋，秘殿陛班宠旧臣。","饪味几年调鼎鼐，丹青何日画麒麟。","千官祖𫐈都门外，驷马嘶鸣颍水滨。","已见刊碑新隧路，无穷堕泪故州民。"],"title":"司徒侍中贾魏公挽辞二首  其二"}
