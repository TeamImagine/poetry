{"author":"欧阳修","id":79081,"strains":["平平仄仄仄，仄仄平○平。","仄仄○仄仄，平平○仄平。","仄平仄○○，平仄○平平。","○平平仄○，仄仄平平○。","○平仄平○，平仄平仄平。","仄仄○平仄，平平仄平平。","仄平仄仄仄，仄仄仄仄○。","平平仄仄仄，平仄平平平。"],"paragraphs":["南山一尺雪，雪尽山苍然。","涧谷深自暖，梅花应已繁。","使君厌骑从，车马留山前。","行歌招野叟，共步青林间。","长松得高荫，盘石堪醉眠。","止乐听山鸟，携琴写幽泉。","爱之欲忘返，但苦世俗牵。","归时始觉远，明月高峰巅。"],"title":"游琅琊山"}
