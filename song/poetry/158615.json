{"author":"赵文","id":158615,"strains":["仄仄仄仄仄，仄仄平○平。","仄仄仄○○，仄仄平仄○。","平平○平仄，平仄仄平平。","平平仄仄仄，仄仄仄仄平。","仄仄仄平仄，平○仄仄平。","仄平仄仄仄，平仄仄仄平。","○平平仄仄，仄仄○平平。","仄平仄仄仄，仄仄平仄○。"],"paragraphs":["夜枕苦展转，午睡清且安。","万事有乘除，满意良独难。","贫居鲜来客，儿女自团𪢮。","书声杂纺响，聒耳亦足欢。","念我素心友，诗盟久已寒。","向来适邂逅，杯酒语夜阑。","如何同所舍，聚散如沙抟。","百年尽偶尔，弃置何足叹。"],"title":"寄彭宏济"}
