{"author":"罗与之","id":132713,"strains":["仄仄平平仄仄平，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["政是风光欲别时，可堪烟外雨丝丝。","怕看太白余春赋，嫌诵渊明止酒诗。","昼短拟教持蜡炬，愁深悔不下书帷。","自知无计能遮道，任作园林隔岁期。"],"title":"送春"}
