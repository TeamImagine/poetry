{"author":"陈与义","id":3498,"strains":["仄仄平平平仄平，仄平平仄仄平平。","仄平仄仄平仄仄，仄仄平平平仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["野客元耕崧岳田，得游衡岳亦前缘。","避兵径度吾岂忍，欲雨还休神所怜。","世乱不妨松偃蹇，村空更觉水潺湲。","非无拄杖终伤老，负此名山四十年。"],"title":"衡岳道中  其一"}
