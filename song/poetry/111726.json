{"author":"刘克庄","id":111726,"strains":["仄平仄仄仄平平，仄仄平平仄仄平。","仄仄平平仄仄仄，平平仄仄仄平平。","仄平平仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["半间古屋冷飕飕，死尽同参偶独留。","昔已寻师远行脚，今惟见佛小低头。","旧绫无用聊收取，破衲难缝且著休。","年少还知贫道不，曾同王谢二公游。"],"title":"听蛙方君作八老诗效颦各赋一首内三题余四十年前已作遂不重说倡言别赋二题足成十老 老僧"}
