{"author":"张舜民","id":196404,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["出仕归来义两全，真从髫齓至华颠。","儒冠绘像为三友，龟佩相辉是四贤。","莫与后生论损益，且于见世作神仙。","东都九老夸荣贵，未比南豳德行先。"],"title":"邠守李中散取乡人谢事者三人绘像邠学号三友堂予己记之复征诗"}
