{"author":"邹浩","id":220744,"strains":["仄仄平仄平，仄仄平平平。","平平仄仄○，仄仄平平平。","○平○仄仄，仄仄平仄平。","仄○仄○仄，平仄平平平。","平平仄仄仄，平仄仄仄仄。","平仄平仄仄，仄平平仄平。","平仄平仄仄，平仄平仄平。","平平平仄平，平平仄平○。"],"paragraphs":["饭罢何所之，曳履江之湄。","粼潾白石间，得石殊瓌奇。","莹然如紫玉，屹立平不欹。","振衣坐其上，聊以垂纶丝。","吾钩既不曲，吾饵亦不施。","持钓非有钓，与鱼均莫为。","鱼乐吾已得，吾意鱼岂知。","投竿归去来，晨昏以为期。"],"title":"莫钓矶"}
