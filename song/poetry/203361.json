{"author":"孔平仲","id":203361,"strains":["仄平仄仄○，平仄仄仄平。","平平仄平平，仄仄仄仄平。","○平平○平，仄仄平平平。","平平平仄平，仄仄仄仄平。","仄○平平平，仄仄仄仄平。","仄平仄平仄，仄仄平仄平。","平平仄仄仄，仄仄○仄平。","平平仄平仄，平平仄○平。","仄仄仄平平，仄仄仄仄平。","仄○○平仄，仄仄○平平。","平○仄仄仄，仄仄平平平。","平平仄仄仄，仄仄仄仄平。","平仄仄○平，平平平仄平。","仄仄仄仄仄，平仄仄仄平。","仄平平仄平，仄仄仄仄平。","仄平仄仄仄，仄仄仄仄平。","平平仄仄仄，○仄平平平。","平平仄○仄，平仄仄平平。","仄平仄平仄，平仄仄平平。","平平仄○仄，仄仄仄平平。","平○平仄平，仄仄平平○。","仄仄○仄仄，平平仄平平。","仄○仄仄仄，平平仄平○。","平平仄仄仄，仄仄平平平。","仄平平仄仄，仄仄○仄平。","仄仄○仄仄，○仄平平平。"],"paragraphs":["物之体性重，惟有石最坚。","回风卷黄沙，直下万丈渊。","如何崔嵬山，乃解飞青天。","琅琊趋会稽，道里固甚悬。","想当初来时，诡异可得言。","岂非巨灵擘，或谓秦帝鞭。","雷公挟电母，欻霍相后先。","夸蛾负崖脚，天丁撮其颠。","北斗借神兵，虎豹下九关。","海王驱鱼送，百里闻腥膻。","悲号与惫喘，洒汗成流川。","呼云以自蔽，日月不得宣。","栖鸟失其巢，哀哀啼白猿。","草木困摆撼，枝叶半不全。","置之秦望阴，百怪散作烟。","有龙走不辙，化作锦色鳗。","攒身入窍穴，喷出清泠泉。","都人骇相报，平地见巍然。","既来亦能去，惟恐复腾骞。","浮屠镇其上，副以屋蝉联。","朝吟诸佛经，暮讲西方禅。","以此相絷缚，羁孤几千年。","我闻已有日，今朝始攀缘。","高堂置美酒，远目凌孤鸢。","老僧为我说，指画当我前。","是否难致诘，且进黄金船。"],"title":"越州飞来山"}
