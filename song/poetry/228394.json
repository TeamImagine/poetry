{"author":"释德洪","id":228394,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平平仄，仄平平仄仄平平。","仄平仄仄平平仄，平仄平平仄仄平。"],"paragraphs":["去岁重阳瘴海滨，病拈霜蘂嗅清晨。","身闲已断思归梦，山好仍逢称意人。","卯饭露葵欣旋摘，夜窗风栗共尝新。","妙年衲子应相笑，痴钝耽源老应真。"],"title":"九日"}
