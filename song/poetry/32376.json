{"author":"姜特立","id":32376,"strains":["仄仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平仄仄仄平平。","平平平仄平平仄，平仄平平仄仄平。"],"paragraphs":["病起春工渐有涯，烧灯时节未还家。","老无筋力追年少，闲有诗篇纪物华。","风暖欲吹残雪尽，月明不着片云遮。","山中儿女应思我，孤负江梅几树花。"],"title":"客中元夕"}
