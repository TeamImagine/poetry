{"author":"陈淳","id":85621,"strains":["平平仄平仄，平仄仄平仄。","仄平仄仄平，仄仄仄平仄。","平平仄仄仄，仄仄平○仄。","仄平平○仄，平平仄平仄。","平仄仄仄仄，仄仄平平仄。","平○○仄仄，仄仄平平仄。","仄平平仄平，仄仄仄仄仄。","仄仄仄平平，仄仄仄平仄。","平○仄仄平，仄仄仄仄仄。","平仄仄平平，仄仄○仄仄。","平平平平仄，仄仄平平仄。"],"paragraphs":["君资盖清湛，君气亦温暇。","厌渠市利嚣，向我访清洒。","卑渠世学陋，就我咨纯雅。","肺肠无胶轕，襟怀悉倾冩。","谈义信即笃，不以吾言野。","箴过听益敬，不以吾为讶。","授之关洛编，昼夜阅不舍。","窃喜得良朋，可与结仁社。","同驱入德车，共策适善马。","胡此会乖违，使我闻陋寡。","嗟嗟今而后，讵见斯人者。"],"title":"忆李友叔皓三首  其二"}
