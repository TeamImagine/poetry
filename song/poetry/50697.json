{"author":"周必大","id":50697,"strains":["仄仄平平仄仄平，平平平仄仄平平。","仄平平仄平平仄，仄仄平平仄仄平。","仄仄平仄仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["衷甲藩身却误身，谁教全体点斑鳞。","幸容生致池中物，忍使刳为席上珍。","剩买鱼盐便尔性，闲随龟鹤称吾真。","却思御合纹如豆，侍食钧天二十春。"],"title":"西美司书赋生玳瑁佳篇仍索鄙句奉和一首"}
