{"author":"刘克庄","id":115654,"strains":["仄平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","平仄平平仄平仄，仄平仄仄仄平平。"],"paragraphs":["老禅和筑退居庵，识路何须待指南。","野叟得年今九九，星翁布算更三三。","有诗入梦撩灵运，无藁藏山愧史谈。","愚智同归一抔土，管他后世传非聃。"],"title":"用厚后弟强甫韵  其一"}
