{"author":"葛胜仲","id":230927,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["词场弱岁以文鸣，落落寒松见老成。","剧郡神君频结课，中台郎位早飞声。","当年威令千人废，此日精神一座倾。","欲试闲窗鸿笔健，春容诗轴灿琼英。"],"title":"次韵陆岩老祠部见寄五首  其四"}
