{"author":"吕颐浩","id":229553,"strains":["平仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄仄平平仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["垂老归休荷圣恩，栽花种竹引儿孙。","向来豪健风樯勇，老去光阴渴骥奔。","往事不劳空咄咄，素怀犹欲济元元。","天台山下柴荆路，白首栖迟学灌园。"],"title":"次张全真参政韵  其一"}
