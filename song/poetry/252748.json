{"author":"黄彦平","id":252748,"strains":["平仄平平平仄仄，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["山北山南烟霭横，破烟啼鸟已催耕。","能来夜雨连床语，大似春风不世情。","琳馆陆沉吾已老，金门宠辱子方惊。","集贤学士应相谓，诗客形容太瘦生。"],"title":"吴虎臣献书行阙"}
