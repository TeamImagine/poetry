{"author":"韩淲","id":86179,"strains":["○仄仄仄仄，仄仄平平平。","仄仄仄仄仄，仄平平平平。","仄仄仄平平，仄平平仄平。","平仄平仄○，平仄○仄平。","平平仄平平，仄仄平平平。","仄平仄仄仄，平仄仄平平。","仄平平平平，平平仄仄○。","仄仄仄仄仄，仄○平平平。","平仄仄仄仄，平平仄○平。","平仄平平仄，平平平仄平。","仄平仄仄仄，仄仄○平平。","○平平仄平，平平平仄○。"],"paragraphs":["离别不作恶，岂是人真情。","作恶既已久，此情何由平。","昔我少年时，与居多戏争。","虽曰诸父行，同队犹弟兄。","先公最怜君，训告尤丁宁。","岂知十载后，星散各经营。","往年招真岩，君尝送我行。","夜饮不计酒，晓骑驰霜明。","今我发渐白，茕然对空觥。","君乃辰州去，迢迢湘水清。","一官会自奋，唾手收功名。","如何还送君，溪头舟已横。"],"title":"送四叔辰州推官"}
