{"author":"白珽","id":164630,"strains":["仄仄平仄仄仄平，仄平平仄平平平。","○○仄仄仄仄仄，仄仄仄仄平？平。","仄平平仄仄平仄，仄仄○平平仄仄。","平○仄仄平仄仄，仄仄平○仄○仄。","仄仄○仄仄平平，仄平仄仄平平平。","平○平仄平仄仄，仄仄仄仄平○○。","○平平仄仄平仄，仄仄仄○平仄仄。","仄仄仄平平仄仄，平仄平○仄平仄。","平平仄仄○仄平，仄仄仄仄平仄○。","○仄平仄平平平，仄平仄平仄平平。"],"paragraphs":["大令书法美少年，玉函金籥随飞烟。","累累一百又五字，岂意近出黄𨸂砖。","字奇文古两超绝，保母从兹倾众帖。","谁将瓦合嘲玉碎，一片孤衷本相接。","快剑横斫铁山摧，戏龙猛蹴银河欹。","方庭无月天地黑，仰视别有星离离。","浪言贞石志千载，不及永和漥砚在。","白石已仙千里死，千百人中几人爱。","兰亭信美如捕风，贵耳贱目人响从。","三日呕血饥捶胸，叶公画龙惧真龙。"],"title":"题王大令保母帖"}
