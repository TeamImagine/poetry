{"author":"方回","id":148700,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平平仄仄平仄，仄仄平平仄仄平。"],"paragraphs":["岁晚江空野泬寥，冲寒访我不辞遥。","褰裳却马从泥溅，掬水烹茶待雪消。","百战奚为蜗左角，一炊未办米长腰。","寻梅端许忘车笠，握手城西遍六桥。"],"title":"次韵景安提学谩成三首  其三"}
