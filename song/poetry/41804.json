{"author":"陆游","id":41804,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["煮豆烹蔬当果殽，固应杯酌尽陶匏。","池塘潋潋荷浮叶，门巷阴阴笋放梢。","三亩荒园存故业，一编蠹简得深交。","弊庐经雨穿将遍，欲向村东自割茅。"],"title":"园中把酒示邻曲二首  其二"}
