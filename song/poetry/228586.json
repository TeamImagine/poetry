{"author":"释德洪","id":228586,"strains":["平平仄仄仄仄仄，平仄平平平仄平。","仄仄仄平仄平仄，平平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平仄仄仄平平。"],"paragraphs":["青春径去不小住，天迥游丝增眼寒。","想见手提大千界，翛然身现一毛端。","若存情见智山隔，但断攀缘业海干。","面目分明今日是，敢将枣柏荐盘餐。"],"title":"三月二十八日枣柏大士生辰六首  其三"}
