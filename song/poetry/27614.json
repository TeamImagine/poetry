{"author":"邓深","id":27614,"strains":["仄仄仄仄仄，仄平平仄仄。","仄仄仄平平，○平仄平仄。","平仄仄平○，平仄仄仄仄。","仄仄仄仄平，仄平平仄仄。","平平仄仄平，仄○平仄仄。","平仄○平仄，平仄平平仄。","仄仄仄平平，仄平平仄仄。","仄仄平仄平，平平平仄仄。"],"paragraphs":["磬沼去郭近，得朋忻一出。","曲水媚秋花，轻云翳寒日。","幽野惬心期，平远快目力。","率尔进所携，杂陈初匪一。","初无恶客来，不妨歌妓密。","浮白行觞政，追韵严诗律。","晚醉语纷纷，夕寒风淅淅。","策杖归去来，书床鸣蟋蟀。"],"title":"游罗正仲磬沼深得一字"}
