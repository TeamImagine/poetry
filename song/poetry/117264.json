{"author":"释元肇","id":117264,"strains":["平仄平平平仄仄，平平仄仄仄平平。","平平平仄仄平仄，仄仄仄平平仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。"],"paragraphs":["阊阖门西湖水临，深深院落见春心。","梨花风弄影来去，燕子日长谈古今。","起早每缘朝玉阙，归迟多是宴琼林。","肯将吹竹弹丝耳，来听重云钟鼓音。"],"title":"和杨节使登径山"}
