{"author":"张嵲","id":8888,"strains":["○平仄仄平平平，仄平平仄平仄平。","○平仄仄仄仄仄，仄仄仄仄平平平。","仄平平仄平仄仄，平平○仄仄仄平。","平平平仄仄平仄，仄仄仄仄平○平。","○平？仄○仄仄，仄仄仄仄○平平。","仄平仄仄平仄仄，○平仄仄平仄平。","平平平仄平仄仄，平○平仄○平平。","平平仄平仄仄仄，仄平平仄○平○。","仄仄平平仄平仄，平平仄仄平平平。","平平仄仄？仄仄，仄仄仄仄平平平。","平○平仄仄仄仄，平平○仄平平平。","仄○○仄仄仄仄，仄仄仄仄平平平。","仄仄平仄平平仄，仄仄仄仄○平平。","仄平平平仄仄平，仄平仄平平平平。","平○仄○仄平仄，平平平仄平仄○。"],"paragraphs":["题舆意匠崇崖图，鲁侯为赋溪隠诗。","长松短壑历可数，坐使妙境移于斯。","地灵神秀天所秘，豺嗥虺伏鬼莫窥。","芟蓬扶翳快登览，若有异物阴相之。","嵌岩嶻嶪临汉浒，左拱右揖如追随。","七峰远峙攅剑直，三溪旁缭萦带垂。","芳洲兰杜飞白鹭，沧浪渔艇牵钩丝。","烟霏露融水鉴浄，一声孤笛横云霓。","淑气亭亭扫般若，昂精灿灿栖明祠。","幽寻眼力覻大巧，卜筑得此林峦奇。","堂如连舰岸若玦，呀成空谷洼为池。","妙观观尽见觉性，静隠隠德腾光辉。","信美谁谓非云土，致爽自足和天倪。","邓公之孙特不凡，渥洼绣韀黄金羁。","胸中万顷九云梦，江湖寛旷贞以期。"],"title":"崇山图七贤诗"}
