{"author":"齐己","id":41300,"strains":["仄仄仄平平，平○仄仄平。","仄○平仄仄，仄仄仄平平。","仄仄平平仄，平平仄仄平。","平平平仄仄，平仄仄平平。","仄仄平平仄，平平仄○平。","仄平○仄仄，平仄仄平平。","平仄平平仄，平平仄仄平。","平平平仄仄，○仄仄平平。","仄○○平仄，平平仄仄平。","仄○平仄仄，平仄仄平平。","仄仄平○仄，平平○仄平。","仄平○仄仄，平仄仄平平。"],"paragraphs":["暖景照悠悠，遮空势渐稠。","乍如飞雪远，未似落花休。","万带都门外，千株渭水头。","纷纭知近夏，销歇恐成秋。","软著朝簪去，狂随别骑游。","斾冲离馆驿，莺扑绕宫楼。","江国晴愁对，池塘晚见浮。","虚窗萦笔雅，深院藉苔幽。","静堕王孙酒，繁黏客子裘。","咏吟何洁白，根本属风流。","向日还轻举，因风更自由。","不堪思汴岸，千里到扬州。"],"title":"杨花"}
