{"author":"赵鼎","id":248269,"strains":["仄平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["夜关不锁戍无兵，负贩行歌乐太平。","绿野牛羊新牧地，颓垣烟草古邉城。","山川自昔留形势，基业今谁问战争。","陇上少年多意气，弯弓徒自诧功名。"],"title":"守官长道之岷南过马务寨示知寨石殿直"}
