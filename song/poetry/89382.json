{"author":"刘学箕","id":89382,"strains":["仄平平仄平平平，平仄平仄仄仄平。","仄平平仄平仄仄，仄仄平仄平平平。","平平仄○○仄仄，仄仄仄仄平仄平。","仄○仄仄仄仄○，仄仄仄仄平○平。","平平○仄仄仄平，仄○平仄平仄平。","仄平○○仄仄仄，仄仄平仄○平平。","仄平平平仄平平，平仄仄仄平仄○。","平平仄仄仄○仄，仄仄仄仄平○○。","仄仄平平仄○平，仄平平仄○仄平。","平平仄平○仄○，平平平平平平○。"],"paragraphs":["一春春雨连春阴，今夕何夕月满林。","举头遥望星汉碧，皎皎明镜悬东岑。","栏杆浩叹三顾影，有酒有酒谁与斟。","我思两弟怨以喑，邈不可见愁缔心。","含愁更奏绿绮琴，匣中埃蠹尘土侵。","解弦更张试促轸，怨入怀抱难成音。","两君青春竟瓶沉，天阔怅望商与参。","高高在上杳难诘，矫首涕泗忧思深。","欲结今生未了因，尚蕲来世盟可寻。","君游九泉闻不闻，安知阿兄心悲吟。"],"title":"春夜对月弹琴有怀"}
