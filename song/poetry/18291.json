{"author":"吴芾","id":18291,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["郁郁羁怀久欲东，故园何日割蒿蓬。","可堪世路尘缨缚，却使云山蕙帐空。","待价深藏非左计，汗颜为斲岂良工。","须知吕望严陵辈，亦是沧浪一钓翁。"],"title":"和四哥钱塘思归韵"}
