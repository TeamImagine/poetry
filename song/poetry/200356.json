{"author":"孔武仲","id":200356,"strains":["仄平平仄仄平平，仄仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["帝城尘土热如汤，喜有残宵雨送凉。","旅枕梦云萦宋玉，空阶诗思感何郎。","香迷旧径烟初断，灯倚轻寒焰不长。","明日御沟应更好，一番晴色弄垂杨。"],"title":"和竹元珍夜雨"}
