{"author":"赵蕃","id":74793,"strains":["○平平仄仄，○仄仄平平。","仄仄○平仄，平○仄仄○。","平平平仄仄，平平仄平平。","仄仄平平仄，平平仄仄平。","平○仄平仄，仄仄仄平平。","平仄平平仄，平平仄仄平。","仄平平仄仄，仄○仄平平。","平仄平○仄，平平仄仄仄。"],"paragraphs":["重为湖外别，难寄日边书。","讵敢疏风义，欣闻有诏除。","图书天禄阁，文陈玉堂庐。","秘记资雠校，人材务养储。","端如策晁董，不比召严徐。","惟我高曾世，曾仍位序居。","永怀元祐始，绝叹建炎初。","衰谢今如此，凄凉实在予。"],"title":"贺吴仲权召试馆职"}
