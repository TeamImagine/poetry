{"author":"毕仲游","id":209126,"strains":["平平仄仄仄平平，仄仄平平平仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。"],"paragraphs":["胡髯洛面少知音，会爱清闲忙至今。","负郭买田元有意，上书论事已无心。","参军近日诗情老，居士从来理性深。","若见须城王令尹，为言憔悴白头吟。"],"title":"寄郓州李常武兼简王希才先生须城王敦夫"}
