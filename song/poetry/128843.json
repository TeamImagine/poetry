{"author":"释绍嵩","id":128843,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["长日林皋独醉吟，久贫如得顾家金。","属文想见翻新样，执卷犹闻惜寸阴。","世上纷纷蛮与触，胸中历历古兼今。","有时出纵风烟步，多谢携筇数访寻。"],"title":"赠闻人必大  其二"}
