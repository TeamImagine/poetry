{"author":"刘弇","id":209703,"strains":["仄仄平平仄仄平，平平平仄仄平平。","仄平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["雅什曾歌岳降神，今看天上玉麒麟。","舜弦一弄均和气，尧荚三收得令辰。","池到凤凰须指日，符分鱼竹未妨身。","祈公戬谷终何拟，星有元台木有椿。"],"title":"上熊待制生辰二首  其一"}
