{"author":"崔颢","id":53860,"strains":["平仄仄仄平平○平平平，仄仄○平仄仄平。","仄仄○仄平○仄，仄○平○平仄仄。","仄仄平平仄仄平，平平仄仄平平仄。","仄平平仄平仄平，仄仄平平平仄○。","○平○仄平仄仄，平○○平仄平仄。","平平仄仄仄仄平，仄仄平平仄○仄。","仄平仄仄仄平平，仄平平仄○仄平。","○仄仄平仄平仄，仄仄平仄平平仄。","仄仄平仄○平平，平平仄○平仄平。","仄平仄仄○○仄，仄仄平平平○○。"],"paragraphs":["君不见建章宫中金明枝，万万长条拂地垂。","二月三月花如霰，九重幽深君不见。","艳彩朝含四宝宫，香风旦入朝云殿。","汉家宫女春未阑，爱此芳香朝暮看。","看来看去心不忘，攀折将安镜台上。","双双素手剪不成，两两红妆笑相向。","建章昨夜起春风，一花飞落长信宫。","长信丽人见花泣，忆此珍树何嗟及。","我昔初在昭阳时，朝攀暮折登玉墀。","只言岁岁长相对，不悟今朝遥相思。"],"title":"行路难"}
