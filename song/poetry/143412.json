{"author":"舒岳祥","id":143412,"strains":["平平仄平平，仄平平仄仄。","仄○仄平仄，平仄仄仄仄。","仄仄仄仄○，仄仄仄平仄。","平平○平平，○仄仄仄仄。","平平仄仄平，仄仄平仄仄。","平仄仄平仄，○平平平仄。","平平仄平平，仄平仄仄平。","平平仄平仄，○平○仄仄。","仄仄平平平，仄平平仄仄。"],"paragraphs":["平田展明湖，密林含宿雾。","整冠对明月，天眼实汝顾。","那敢醉謼号，袒跣纵箕踞。","清心听鸣蛙，胜与俗子语。","青秧插已齐，决决沟底度。","忧乐在晴雨，将非为私故。","斯言乃知音，旁人自不喻。","余兹适无事，泯然离好恶。","坐久天西倾，汝鸣余睡去。"],"title":"初九日夜月下闻蛙此物得水悦乐故鸣心事与农人相关也"}
