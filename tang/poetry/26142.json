{"author":"温庭筠","id":26142,"strains":["仄仄仄仄仄，仄仄仄仄仄。","仄仄仄平平，平平平仄仄。","平仄仄仄仄，平平仄仄平。","平平仄平仄，仄仄○平平。","平平仄仄仄，仄仄平平平。","仄平平仄仄，平○○仄平。"],"paragraphs":["左亦不碌碌，右亦不碌碌。","野草自根肥，羸牛生健犊。","融蜡作杏蒂，男儿不恋家。","春风破红意，女颊如桃花。","忠言未见信，巧语翻咨嗟。","一鞘无两刃，徒劳油壁车。"],"title":"碌碌古词"}
