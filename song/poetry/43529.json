{"author":"范成大","id":43529,"strains":["平平仄仄平平仄，仄仄仄平平仄仄。","仄○仄仄仄○平，仄仄平平○仄仄。","仄平○平平仄平，平仄平仄平平平。","仄平平○平仄仄，仄仄仄仄平平平。"],"paragraphs":["芳林不断清江曲，倒影入江江水绿。","未论万户比封君，瓦屋人家衣食足。","暑风泛花兰芷香，秋日篱落明青黄。","客舟来迟佳景尽，但见碧树愁春霜。"],"title":"清江道中橘园甚夥"}
