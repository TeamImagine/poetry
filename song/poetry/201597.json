{"author":"彭汝砺","id":201597,"strains":["平仄平平平仄平，平平平仄仄平平。","仄平平仄仄仄仄，平仄仄平仄仄平。","仄仄仄平仄仄仄，平平仄仄仄平仄。","仄平平仄仄平仄，仄仄平平仄仄平。"],"paragraphs":["山谷冥冥多雪霜，人情随处不悲凉。","彩衣公独有老母，乔木我今思故乡。","行酒赋诗不忍别，登高临远便相望。","故乡虽好莫留滞，日月其除行路长。"],"title":"拙句送通判学士正夫"}
