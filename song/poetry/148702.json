{"author":"方回","id":148702,"strains":["仄仄仄仄平，仄平平○平。","仄仄平平平，平平平平平。","平仄平仄仄，○仄平平平。","仄仄仄平仄，？平仄平平。","○仄仄平仄，○仄仄仄平。","仄平○仄平，○仄仄仄平。","平平仄仄平，仄仄仄仄平。","平仄仄仄仄，仄○仄仄○。","仄仄仄仄仄，仄仄平仄平。","仄平仄仄○，仄仄平平平。","平仄仄平○，○仄○平平。","仄仄仄平仄，仄仄仄仄○。","平仄○平平，仄平平平平。"],"paragraphs":["尽洗眼底尘，顿宽胸中忧。","此雪端为谁，奇哉君之游。","平步飞鸟背，长啸孤峰头。","恍惚阆风苑，嫖姚结邻楼。","了不异天上，培𪣻视九州。","北方当此时，如猬缩马牛。","南方幸不然，但觉瑞彩浮。","晴日一以出，壮观挽不留。","作急着妙句，小费灵府谋。","老夫傥可从，亦足祛穷愁。","凡骨绝仙分，胜览输高流。","乃后有佳集，次第或见收。","冰解烧痕青，问梅孤山幽。"],"title":"次韵景安吴山观雪"}
