{"author":"李流谦","id":30881,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["持此迂愚漫浪身，忍惭一出竟何营。","枕边客意兼寒意，门外溪声似雨声。","易办蓬蒿三亩宅，可无藜苋一杯羹。","青衫岂是官人样，白鸟私忧说败盟。"],"title":"抵简池呈元质进孺二首  其一"}
