{"author":"黄深源","id":171067,"strains":["仄仄平平平仄平，平平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄仄平平仄平。"],"paragraphs":["几度裁书无雁休，思君天阔水悠悠。","自从席上飞花后，又见江头落木秋。","背壁一灯怜瘦影，谁家双杵动新愁。","不知今夜西风里，人倚月明何处楼。"],"title":"秋日寄怀友人"}
