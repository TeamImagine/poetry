{"author":"郭祥正","id":192677,"strains":["仄仄平平仄仄平，仄平仄仄仄平平。","平平平仄仄平仄，平仄平平平仄平。","仄仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["闻道连云绝世无，急飞轻櫂看规模。","帘钩低挂半轮月，江岸平分千里图。","飐飐金船流玉液，森森珠履踏冰壶。","高材自是明堂柱，试作斯楼雄楚都。"],"title":"寄题历阳王纯甫新作连云观二首  其二"}
