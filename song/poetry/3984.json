{"author":"苏籀","id":3984,"strains":["平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["琳馆屡青书带草，玺封荐捧紫芝泥。","寅车暂此纡台绂，黄阁依前执命珪。","表按山川袴襦内，劝农云水插秧齐。","论毗国是惟公韪，令顺民心不曰卑。"],"title":"送富枢知三衢三首  其一"}
