{"author":"白居易","id":15665,"strains":["平平平仄仄平平，平仄平平平仄○。","仄平平仄仄○仄，仄仄平平仄仄平。","平仄平平平仄仄，○○平仄仄平平。","平平仄仄平平仄，仄仄平平平仄平。"],"paragraphs":["嘉陵江曲曲江池，明月虽同人别离。","一宵光景潜相忆，两地阴晴远不知。","谁料江边怀我夜，正当池畔望君时。","今朝共语方同悔，不解多情先寄诗。"],"title":"酬和元九东川路诗十二首 江楼月"}
