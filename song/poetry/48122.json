{"author":"杨万里","id":48122,"strains":["平平平平仄平仄，仄平平仄平平仄。","仄平仄仄仄仄○，○仄平平仄平仄。","仄仄平平仄平仄，平仄平平平仄仄。","平○仄仄仄平平，仄仄平平平仄仄。","仄仄仄仄○○○，仄平○仄○平平。","平平仄平仄仄仄，仄平仄平平仄平。","仄平仄仄仄平仄，仄仄仄平平仄仄。","仄平仄仄○平平，？平○仄仄平平。","仄平平仄平平○，仄仄仄仄平○平。","仄平仄平仄仄仄，仄仄平平平仄仄。","仄平平仄○仄平，平仄仄仄仄仄平平○仄仄。"],"paragraphs":["溪桃红霞作红雨，海棠飘尽春无处。","约斋锦幄一夜空，行李移归雪宫住。","只道青蛟弱无力，飞上朱檐还有翼。","贪看翡翠积成堆，忽吐琼瑶真作剧。","素影与月相将迎，绿云和露相扶擎。","南枝暗香久寂莫，此花与梅同一清。","老夫最爱嚼香雪，不但解酲仍涤热。","牡丹未要煎牛酥，酴醾相领入冰壶。","约斋知我春愁重，并遣二友来相娱。","惜无老盆一快举，淡日微风花自舞。","约斋诗瘦浪作痴，君不见酒不到刘伶坟上土。"],"title":"张功父送牡丹续送酴醾且示酴醾长篇和以谢之"}
