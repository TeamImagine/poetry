{"author":"吴融","id":32408,"strains":["仄仄○○仄，平平仄仄平。","仄平平仄仄，平仄仄平平。","仄仄○平仄，平平仄仄平。","仄平平仄仄，仄仄仄平平。","仄仄平平仄，平平仄仄平。","仄○○仄仄，平仄仄平平。","平仄平平仄，平平仄仄平。","平○仄平仄，○仄仄○平。","仄仄平平仄，○平仄仄平。","仄○平仄仄，平仄仄○平。","仄平平平仄，平平仄仄平。","仄平平仄仄，仄仄仄平平。","仄仄平平仄，平○仄仄平。","仄平平仄仄，仄仄仄平平。"],"paragraphs":["舞转轻轻雪，歌霏漠漠尘。","漫游多卜夜，慵起不知晨。","玉箸和妆裛，金莲逐步新。","凤笙追北里，鹤驭访南真。","有恨都无语，非愁亦有嚬。","戏应过蚌浦，飞合入蟾轮。","杯样成言鸟，梳文解卧鳞。","逢迎大堤晚，离别洞庭春。","似玉曾夸赵，如云不让秦。","锦收花上露，珠引月中津。","木为连枝贵，禽因比翼珍。","万峰酥点薄，五色绣妆匀。","獭髓求鱼客，鲛绡托海人。","寸肠谁与达，洞府四无邻。"],"title":"和韩致光侍郎无题三首十四韵 二"}
