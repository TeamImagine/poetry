{"author":"郭印","id":249686,"strains":["平平仄仄平，○仄○平仄。","平平仄仄仄，仄仄平仄仄。","仄仄仄仄○，平仄○平仄。","仄平仄？仄，仄仄仄平仄。","平平仄仄平，仄仄仄平仄。","仄平平仄○，仄仄平仄仄。","仄平平平仄，仄仄仄平仄。","仄仄平平仄，仄平○仄仄。","平平仄仄○，仄仄仄平仄。","仄仄仄平仄，○仄仄平仄。","平平仄仄○，仄仄平仄仄。","仄平仄平？，仄仄○仄○。"],"paragraphs":["莲塘十亩方，中作长桥渡。","荒荒岁月老，烈烈风雨蠧。","板面拆已穿，梁脊桡而腐。","我来日曵杖，往往不能步。","平生历险危，所至靡惊惧。","唯持忠信行，似有神物护。","但忧强童子，失足或颠仆。","乃伐南山石，甃成如砥路。","曾微十日劳，遂享百年固。","怅昔用材力，其费一何巨。","前人岂不思，袭旧终莽卤。","作诗示儿曺，万事长要虑。"],"title":"普慈郡池板桥颓壊更为石桥"}
