{"author":"苏舜钦","id":90362,"strains":["仄仄仄○平，平仄仄平平。","○仄平仄平，仄仄平○平。","仄平仄仄仄，仄仄仄仄○。","平平仄仄仄，仄仄平平平。","平平平仄仄，平仄仄仄平。","仄仄仄仄○，仄仄仄仄平。","平平仄仄仄，仄仄○平○。","仄平仄仄仄，仄○仄平平。","仄平仄仄仄，仄仄仄仄平。","平平仄平仄，○仄平仄平。","平平仄平仄，平仄平平○。"],"paragraphs":["落照满长河，流水暖冲融。","中有凫鹜群，上下随和风。","捕鱼没浅浦，矫翅入紫空。","嬉游意自得，肯顾冥冥鸿。","伊余何所适，舟滞数见穷。","十步九暗滩，咫尺不可通。","獠工裂吻噪，舍檝将何从。","巨𫄠挽屡断，有如拔山峰。","夕忧寇盗至，蹶弩映岸丛。","徊徨但搔首，叹息无所容。","曾无鸟禽乐，虚在人曹中。"],"title":"滞舟"}
