{"author":"陆游","id":37732,"strains":["平仄仄仄平仄平，平平平平仄平平。","仄平仄平仄○平，仄仄仄仄仄仄平。","仄○仄仄仄○平，仄仄平仄平仄○。","平仄仄仄仄仄平，仄仄仄○仄仄平。","仄○仄仄平平平，平仄仄仄○仄平。","仄○仄仄仄仄平，平仄仄仄○平平。"],"paragraphs":["朝雨暮雨梅子黄，东家西家鬻兰香。","白头老鳏哭空堂，不独悼死亦自伤。","齿如败屐鬓如霜，计此光景宁久长。","扶杖欲起辄仆床，去死近如不隔墙。","世间万事俱茫茫，惟有进德当自强。","往从二士饿首阳，千载骨朽犹芬芳。"],"title":"自伤"}
