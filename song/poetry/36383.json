{"author":"陆游","id":36383,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄平仄，仄平平仄仄平平。"],"paragraphs":["橹枝揺碎碧琉璃，织女潭东白塔西。","带犊吴牛依茂樾，添巢海燕啄新泥。","山谿曲折遥通谷，沙水淙潺各赴溪。","犹恨儿曹不同载，一尊他日要重携。"],"title":"舟行至织女潭"}
