{"author":"陈与义","id":3472,"strains":["○平○仄仄，○仄仄平平。","平平仄平仄，平平平仄平。","平平平仄仄，平仄平平平。","平仄仄平仄，平平平仄○。","仄平○仄仄，仄平仄仄平。","仄○平仄仄，平仄平平平。"],"paragraphs":["回环三百里，行尽力都穷。","巴丘左移右，章华西转东。","江声摇斗柄，秋色弥葭丛。","群木立波上，芙蕖披月中。","镜湖应足比，剡溪那可同。","世将非识事，孤啸聊延风。"],"title":"自五月二日避寇转徙湖中复从华容道乌沙还郡七月十六日夜半出小江口宿焉徙倚柁楼书事十二句"}
