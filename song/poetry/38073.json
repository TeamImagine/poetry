{"author":"陆游","id":38073,"strains":["平平仄仄仄平平，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平仄仄平。","仄仄平平仄平仄，仄平仄仄仄平平。"],"paragraphs":["天公择地养衰残，著向桑村麦野间。","晓色入帘初滉漾，幽禽窥户已间关。","酒徒散去稀中圣，诗思衰来愧小山。","一炷沉烟北窗底，曲肱卧看不胜闲。"],"title":"晨起"}
