{"author":"项安世","id":53063,"strains":["仄仄○○平，？平仄○仄。","仄仄仄平平，平平平仄仄。","平仄仄平平，平○平仄仄。","平仄仄平○，平平仄平仄。","仄平平仄仄，平仄平平仄。","仄仄平仄平，平平仄平仄。","仄仄平平平，平○仄平仄。","仄仄仄平平，平平仄平仄。","平平仄平平，仄仄○○仄。","仄仄仄平○，○平平仄仄。"],"paragraphs":["历乱空中花，蹁跹水中影。","屑屑复骚骚，凉凉何涬涬。","风急阵形圆，云深兵势迥。","檐鹊换缁衣，皋禽失丹顶。","雁惊芦箭射，鱼畏冰叉挺。","出印东郭跟，归遮少陵胫。","坐对孙康书，眠思子猷艇。","夜气忽峥嵘，冰天梦驰骋。","齐珠拟夸梁，卞玉思献郢。","庇冻月千间，遗寒麑万领。"],"title":"次韵赵主簿雪诗十韵二首  其二"}
