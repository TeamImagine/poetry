{"author":"乐雷发","id":145787,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["千菊溪头话别情，君行我住两伶俜。","山中有酒招元亮，石上无禾养百龄。","狼尾屋低苔漠漠，龙须菜长水泠泠。","故乡语燕应堪听，莫放扁舟过洞庭。"],"title":"送董炎震归攸县"}
