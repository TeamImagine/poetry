{"author":"刘一止","id":237662,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["大旆华镳昼掩扉，松门沙步带山围。","循除涨水春来急，释峤孤云懒后归。","试看青鞋缘磴道，不妨野服坐苔矶。","应嗟客路风尘暗，遶树惊乌未得依。"],"title":"次韵傅子骏右司见贻一首"}
