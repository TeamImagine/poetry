{"author":"朱熹","id":55184,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["客路泥涂正所忧，可堪云物更油油。","向来结友轻千里，此去还家且一丘。","妙处自应从我得，躬行肯使叹吾犹。","两贤定许相提挈，厚意何胜杂珮酬。"],"title":"道间厌苦泥淖思亟还家安坐讲习用择之韵呈二贤友"}
