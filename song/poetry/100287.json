{"author":"洪咨夔","id":100287,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["风雨残春晚作晴，宝山深静勃鸠鸣。","云收翠戟龙文润，日透金铺兽面明。","蚕出火时桑正沃，秧抽颖处麦还成。","在天列圣孙谋远，流福人间酿太平。"],"title":"太庙致斋"}
