{"author":"王安石","id":180073,"strains":["仄平仄仄平平○，平仄平平仄平仄。","平平仄仄仄仄○，○仄平○平仄仄。","平平仄仄○仄仄，平仄○平仄平仄。","平平○仄仄○平，仄仄平平仄○仄。","平平平仄仄仄仄，平仄平平仄平仄。","仄○平仄仄仄○，仄仄平平仄仄仄。","平仄仄仄平仄仄，平仄平平平仄仄。","仄平平仄仄平平，○仄平平仄平仄。"],"paragraphs":["去年约子游山陂，今者仍为大梁客。","天旋日月不少留，称意人闲宁易得。","天明径欲相就语，云雪填城万家白。","冬风吹鬣马更骄，一出何由问行迹。","能言奇字世已少，终欲追攀岂辞剧。","枕中鸿宝旧所传，饮我宁辞酒或索。","吾愿与子同醉醒，颜状虽殊心不隔。","故知今有可怜人，回首纷纷斗筲窄。"],"title":"过刘贡甫"}
