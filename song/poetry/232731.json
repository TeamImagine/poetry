{"author":"夏竦","id":232731,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。"],"paragraphs":["露盘金索出危岑，风卷惊尘扑翠林。","五夜清场严佛事，一犁甘澍慰民心。","圣君旰食忧应减，守吏斋诚祷更深。","泛灔洛川皆帝力，好浮青鲤瑞烟寻。"],"title":"洛中春旱祷龙门无畏塔得雨"}
