{"author":"钱选","id":155235,"strains":["平平仄仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。","平仄平平仄仄仄，仄平平仄仄平平。"],"paragraphs":["高楼一日赏新晴，白羽停挥倚绣楹。","尘世可怜人易老，海门还见月长生。","蓬瀛缥缈南山小，殿阁森罗北斗横。","今古登临尽如此，不须游子独含情。"],"title":"夜宿南山僧寺"}
