{"author":"吴泳","id":103897,"strains":["仄仄平平仄仄平，平平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["圣学希天善牖民，风霆鼓舞气如神。","转回姚姒文章古，作起殷周礼乐新。","有限科名非究竟，无穷经术要纷纶。","事君自昔无他道，不有其身是致身。"],"title":"乙未恭和御制闻喜宴诗"}
