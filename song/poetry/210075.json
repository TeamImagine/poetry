{"author":"秦观","id":210075,"strains":["○仄平仄平，○平仄平仄。","平仄仄仄平，平平仄平仄。","仄仄仄平平，平仄平平仄。","仄仄仄仄平，平仄仄仄仄。","平平仄仄仄，平？平仄仄。","平平仄平仄，○仄仄平仄。","仄平平仄○，仄仄平平仄。","仄平仄仄仄，仄仄平平仄。"],"paragraphs":["茶实嘉木英，其香乃天育。","芳不愧杜蘅，清堪掩椒菊。","上客集堂葵，圆月探奁盝。","玉鼎注漫流，金碾响丈竹。","侵寻发美鬯，猗狔生乳粟。","经时不销歇，衣袂带纷郁。","幸蒙巾笥藏，苦厌龙兰续。","愿君斥异类，使我全芬馥。"],"title":"茶"}
