{"author":"陆游","id":40157,"strains":["仄平平仄平，仄仄仄平平。","仄仄平平仄，平平平仄平。","平平平仄仄，仄仄仄仄平。","仄仄平平仄，平平仄仄平。"],"paragraphs":["拂衣金马门，税驾石帆村。","唤起华山梦，招回湘水魂。","心亲频握手，目击欲忘言。","最喜藤阴下，翛然共一樽。"],"title":"甲子岁十月二十四日夜半梦遇故人于山水间饮酒赋诗既觉仅能记一二乃追补之二首  其一"}
