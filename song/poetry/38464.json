{"author":"陆游","id":38464,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["病退扶行力尚微，悠然随意出荆扉。","蜂贪酿蜜争花去，燕喜分泥傍水飞。","午渴坼瓶尝煮酒，晴暄开笥换单衣。","踌躇已久归犹懒，更向溪头坐钓矶。"],"title":"春晚闲步门外"}
