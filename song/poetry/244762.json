{"author":"李纲","id":244762,"strains":["仄仄平平仄仄平，仄平仄仄仄平平。","平平平仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["许国精忠不计身，据鞭矍铄迈前闻。","亲提貔虎三千士，力破豺狼十万军。","江表已欣迎骑气，淮壖行庆扫妖氛。","劳公力赞中兴业，衰病安然卧白云。"],"title":"寄吕相元直"}
