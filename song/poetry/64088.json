{"author":"程洵","id":64088,"strains":["仄平平仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄仄平仄，平仄仄平仄仄平。","平仄仄平平仄仄，平平平仄仄平平。"],"paragraphs":["宴居仙伯已骑鲸，犹子东来尚典刑。","才气逼人春盎盎，交情阅世柏青青。","昨朝方对圣贤酒，今日又寻长短亭。","归路不妨携古锦，萱丛菖叶正芳馨。"],"title":"送张子有彦实舍人之侄"}
