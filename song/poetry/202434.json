{"author":"陆佃","id":202434,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["闻说重来住法云，旧缘香火一番新。","桃花可认曾移主，鸥鸟还应不避人。","脑玉几陵虹气势，颔珠长借月精神。","何时乞得东南守，共礼黄金丈六身。"],"title":"依韵重和再住法云寺"}
