{"author":"戴栩","id":104193,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["青云直上不留难，也向神京效一官。","御带禁严曹事少，员分省户荐书宽。","明时兰锜曾何用，昨夜边烽未肯寒。","定有囊封神庙略，还同新句寄来看。"],"title":"送侯居甫监军器所门"}
