{"author":"罗隐","id":30598,"strains":["仄平平仄仄平平，仄仄平平仄仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["驿西斜日满窗前，独凭秋栏思渺绵。","数尺断蓬惭故国，一轮清镜泣流年。","已知世事真徒尔，纵有心期亦偶然。","空愧荀家好兄弟，雁来鱼去是因缘。"],"title":"广陵秋日酬进士臧𣸣见寄"}
