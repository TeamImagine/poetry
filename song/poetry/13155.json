{"author":"宋祁","id":13155,"strains":["仄仄仄平平，平仄仄平仄。","平平仄平仄，仄仄仄平仄。","仄仄仄平仄，仄平仄○仄。","平仄仄仄平，仄仄仄平○。","仄仄仄平仄，仄仄○平仄。","平仄仄仄平，平仄仄平平。","仄仄○仄仄，仄仄○○仄。","平仄仄平仄，仄仄平仄仄。","平仄仄平仄，仄○仄平仄。","平平仄仄仄，仄仄仄平○。","平仄仄平仄，仄○平仄仄。","仄仄仄平平，仄仄○平仄。","仄○仄○仄，仄平仄平仄。","仄仄平平平，仄仄仄平仄。","仄仄仄仄仄，平仄仄平仄。","平仄仄仄平，仄仄仄○仄。","仄平平○仄，仄仄平仄仄。","○平仄仄仄，平○仄平仄。","平仄仄平平，○平平仄仄。","仄仄仄仄平，平平仄平仄。","仄平仄○仄，平平平仄仄。","平仄仄仄仄，仄仄平平仄。","仄仄仄平仄，仄仄仄平仄。","仄仄平仄仄，平仄平平仄。","仄仄仄平平，仄仄仄平仄。"],"paragraphs":["盛夏挟骄阳，于以构炎熯。","歊尘坌天盖，烈御煽云汉。","稻颖茁然秀，涸流不胜灌。","田畯恤岁功，释耒共愁叹。","太守忝农使，闭阁重惭惋。","曾是谬政纲，曾是滥囚犴。","一食三失匕，冀亦思过半。","驰祝诉群望，愿以身塞谴。","先帝隠民癠，致和格灵变。","图龙著绘法，令甲布州县。","愚计不知出，奉行安敢慢。","外日筑层坛，丙夜封舒雁。","奉匜再三跪，信辞靡虚荐。","幸勿为龙羞，敢不报神眷。","翼日耿弗寐，徂野视宵奠。","幽血粲静蠲，执事便传赞。","薄诚蒙昭享，距跃私自忭。","回车未及税，云油默焉遍。","穷海遂涔涔，笼山兹漫漫。","旱麓众卉苏，焦原暍氛散。","寸苗蔚如揠，新波鳞欲涣。","何意一溉窘，有望千箱衍。","揆予乏嘉绩，圣诏仰成宪。","恤祀神罔恫，昏作人胥劝。","抒藻拙言词，窃用慰群掾。"],"title":"仲夏愆雨穉苗告悴辄按先帝诏书绘龙请雨兼祷霍山淮渎二祠戊寅蒇祀己卯获雨谨成喜雨诗呈官属"}
