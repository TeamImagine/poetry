{"author":"黎廷瑞","id":165866,"strains":["仄平仄平仄○平，平平平平○平平。","平平○平仄仄○，仄仄仄仄仄仄平。","平平仄仄仄○平，平平平平○仄平。","平平仄仄平平○，仄仄仄○平仄平。","○平仄仄○仄平，仄平平仄平平平。","仄平仄平○仄平，仄仄仄平平仄平。","平仄仄仄平仄平，平仄平平平仄平。","仄仄平仄平仄○，仄○仄平平仄平。","仄仄仄仄○平平，○平仄仄仄仄平。","平平仄平平平平，仄仄平平平仄平。"],"paragraphs":["艳娥煽妖悖且饕，云师围之骑周遭。","飞廉喑呜挟箭号，万鼓动地助战鏖。","吴刚弃斧北且逃，扶桑君还骑巨鳌。","银蜍腹聚流清膏，玉兔颡折飞白毛。","苍茫杀气横四郊，冻鸢无语饥鸿嗷。","紫皇第功封二豪，汝马可归弓可櫜。","黄道肃穆君请遨，黔首颙颙光勿韬。","愿驾丹毂扬锦旄，疾驱六龙升海涛。","五色烂烂中天高，衣披水子绛锦袍。","葵心不宁忧忉忉，矫首东方歌楚骚。"],"title":"壬戌正旦日蚀值阴有诗明日雨微雪再赋"}
