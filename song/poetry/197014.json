{"author":"苏辙","id":197014,"strains":["平仄平平平，平平仄仄仄。","平平仄仄平，仄仄平仄仄。","○平仄平仄，平仄仄○仄。","仄仄仄仄仄，平仄仄平仄。","平平平平平，平仄仄平○。","仄平仄○仄，仄仄仄平仄。","仄平仄平仄，仄仄仄平○。","平平仄平仄，平仄○仄○。","平平仄○仄，平仄平仄仄。","平平仄仄仄，仄仄平仄仄。","平平仄仄平，平仄仄平○。","平平仄平仄，平仄仄平仄。","平平仄仄仄，仄仄○？仄。","仄平仄○仄，仄仄仄仄仄。","仄○平仄平，仄仄仄平仄。"],"paragraphs":["堂上岐阳碑，吾兄所与我。","吾兄自善书，所取无不可。","欧阳弱而立，商隠瘦且椭。","小篆妙诘曲，波字美婀娜。","谭藩居颜前，何类学颜颇。","魏华自磨淬，峻秀不包裹。","九成刻贤俊，磊落杂幺麽。","英公与褒鄂，戈戟闻自荷。","何年学操笔，终岁惟箭笴。","书成亦可爱，艺业嗟独伙。","余虽谬学文，书字每慵堕。","车前驾骐骥，车后系羸跛。","逾年学举足，渐亦行𫘟騀。","古人有遗迹，{是}短不及鏁。","愿从兄发之，洗砚处兄左。"],"title":"子瞻寄示岐阳十五碑"}
