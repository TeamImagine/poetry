{"author":"张九龄","id":23012,"strains":["平仄仄○仄，平仄仄仄平。","仄平仄平仄，仄仄仄平平。","平平仄仄仄，仄仄仄仄平。","平平仄仄仄，仄仄平○○。","仄仄平仄平，平仄平平平。","仄仄○仄仄，仄仄仄仄○。","平○○○仄，仄仄平○平。","仄仄仄平仄，仄○平仄平。","仄仄平仄仄，平平平仄平。","仄平仄平仄，仄仄平仄平。","仄仄平仄仄，平平？仄平。","平仄仄仄仄，平仄○平平。"],"paragraphs":["先达志其大，求意不约文。","士伸在知己，已况仕于君。","微诚夙所尚，细故不足云。","时来忽易失，事往良难分。","顾念凡近姿，焉欲殊常勋。","亦以行则是，岂必素有闻。","千虑且犹失，万绪何其纷。","进士茍非党，免相安得群。","众口金可铄，孤心丝共棼。","意忠仗朋信，语勇同败军。","古剑徒有气，幽兰秪自薰。","高秩向所忝，于义如浮云。"],"title":"荆州作二首 一"}
