{"author":"韩淲","id":87588,"strains":["仄仄平平仄仄平，仄平平仄仄平平。","平平仄仄仄平仄，仄仄仄平平仄平。","仄仄平平平仄仄，平平仄仄仄平平。","平平平仄平平仄，平仄平平仄仄平。"],"paragraphs":["霍庙湖深浙水边，雪村来往定翛然。","薰风六月上塘路，得雨九秋东坝田。","酒政应缘因禄仕，诗家拔俗在吟篇。","翩翩银笔经年别，岩壑风流想后先。"],"title":"寄耿运干"}
