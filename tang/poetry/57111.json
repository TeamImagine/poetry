{"author":"张谓","id":57111,"strains":["仄仄仄仄平仄仄，仄○仄仄平仄平。","仄平仄平仄○仄，平○仄仄○仄平。","仄平仄仄仄平仄，仄平仄仄○仄仄。","仄平○仄仄仄平，仄仄○○仄平仄。","平平平平平仄平，仄平○仄平平平。","平平仄仄平仄仄，○平平仄平平平。"],"paragraphs":["夜坐不厌湖上月，昼行不厌湖上山。","眼前一尊又长满，心中万事如等闲。","主人有黍百余石，浊醪数斗应不惜。","即今相对不尽欢，别后相思复何益。","茱萸湾头归路赊，愿君且宿黄公家。","风光若此人不醉，参差辜负东园花。"],"title":"湖上对酒行"}
