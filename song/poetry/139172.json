{"author":"陈著","id":139172,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["知君委顺是心铭，揭以名斋岂浪名。","夜兔晨乌真似梦，秋虫春鸟不关情。","人生未死终归困，天道从来不益盈。","我亦当今知命者，请于此处话平生。"],"title":"次韵竹窗兄委顺斋"}
