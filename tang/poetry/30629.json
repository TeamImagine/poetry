{"author":"罗隐","id":30629,"strains":["仄仄平平仄仄平，仄平平仄平平平。","仄平仄仄仄平仄，仄仄仄平平仄平。","平仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["野水无情去不回，水边花好为谁开。","只知事逐眼前去，不觉老从头上来。","穷似丘轲休叹息，达如周召亦尘埃。","思量此理何人会，蒙邑先生最有才。"],"title":"水边偶题"}
