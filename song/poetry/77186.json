{"author":"袁燮","id":77186,"strains":["平平仄仄仄，○仄仄仄平。","平平平仄平，平仄平平平。","平平仄仄○，平仄平平平。","仄平平仄仄，仄○平仄平。","○平仄仄仄，仄仄○仄平。","仄仄平仄仄，仄仄○平平。"],"paragraphs":["人生贵得友，胜己我所求。","搜寻穷怪珍，逢此荆山璆。","虚怀略辈行，倾盖均交游。","许赓清绝句，每叹风雅俦。","中年畏作别，握手如隠忧。","尺素烦警策，慰我思悠悠。"],"title":"送李左藏三首  其三"}
