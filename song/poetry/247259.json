{"author":"吕本中","id":247259,"strains":["仄平平平仄，仄仄○仄平。","仄仄仄平平，仄仄仄仄平。","平平仄仄平，仄仄平仄平。","平平仄○仄，仄仄平仄平。","平平仄仄仄，仄平平仄平。","平平仄平仄，仄仄○平平。","仄仄仄仄平，仄仄仄平平。","仄仄平平仄，仄仄平平平。","○○仄○平，仄仄平仄平。","仄平○仄仄，○仄○平平。","仄平仄平平，仄仄平平平。","平仄平仄平，平平平仄○。"],"paragraphs":["谢公为时出，四海正仰渠。","雅志在东山，本末固不渝。","苻坚百万师，一扫谈笑余。","今公抱长策，岂止安石徒。","平生独往愿，结亭山一隅。","跻扳上修竹，已自胜巾车。","举手谢世人，不与汝同途。","出佐明天子，意欲无强胡。","行当复中原，即日还旧都。","岂容思昔隐，更作深山居。","小人病无能，悮入承明庐。","朝夕投劾归，为公先扫除。"],"title":"题官使赵枢密独往亭"}
