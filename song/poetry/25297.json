{"author":"陈宾","id":25297,"strains":["平仄仄平平，平仄平平仄。","仄仄仄仄平，仄仄仄○平。","仄平仄平平，仄仄平○仄。","平仄仄○平，仄仄平平仄。","仄仄仄仄平，平平○平仄。","平平仄仄○，○○仄○仄。","○○仄○○，仄仄仄○仄。","仄○仄平平，仄仄仄平仄。","平仄仄平平，平平仄○仄。","平仄平平平，○平仄仄仄。","仄仄平仄仄，平仄仄○仄。","平平仄仄平，仄仄仄平仄。","仄仄仄平平，平平平仄仄。","仄○平仄平，平仄平仄仄。","仄○平仄仄，平平平仄仄。"],"paragraphs":["亭以醒心名，心与亭何与。","物各有感通，此理贵深喻。","岘山峙丰碑，见者皆堕泪。","推类尽其余，庶表名亭义。","我昨发莆阳，春光正明媚。","肩舆撼顿间，思虑杂劳勚。","行行复行行，至此若沾醉。","振衣蹑斯亭，四顾足清致。","芳树布繁阴，晴山荐空翠。","时有幽禽来，且无俗驾至。","物我方两忘，情景亦相会。","天君始泰然，万境绝纤翳。","后乐与先忧，虚灵良不昧。","揭扁端在兹，夫岂无所试。","尚期知我者，他时来作记。"],"title":"醒心亭"}
