{"author":"陈起","id":116430,"strains":["仄平仄仄平平仄，平仄平平仄仄平。","仄仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["近因稚子传来意，知许衰翁两印章。","字画莫教凡手刻，形模当取古人长。","六书今独行秦峄，三体空闻设汉庠。","后世阳冰能复古，未知何日寄文房。"],"title":"耘业许印章四韵叩之"}
