{"author":"王洋","id":251435,"strains":["仄仄平平仄仄平，平平平仄仄平平。","仄平平仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["好在东安解戍瓜，归怀珠璧慰生涯。","翰林词伯梦中草，粉署仙郎笔下花。","已间箫韶还政俗，未持旌节自光华。","邦人故眼应回首，诗律传芳又一家。"],"title":"还许推诗轴"}
