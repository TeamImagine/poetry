{"author":"李弥逊","id":253253,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["幕上宁容燕作巢，土阶竹屋近诛茅。","深行乐地思招隐，早悟危机欲绝交。","溪响隔溪来枕面，月光先月到林梢。","为官拓落真吾事，何用纷纷更解嘲。"],"title":"新成茅庐独宿西山"}
