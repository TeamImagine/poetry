{"author":"刘弇","id":209350,"strains":["平平仄平平，仄平○平平。","仄仄平仄仄，仄仄平平平。","平平仄仄仄，仄仄○仄平。","仄仄仄平仄，平平仄平○。","仄平仄仄仄，仄○仄平平。","仄仄平○仄，仄仄平仄○。","平平仄仄仄，○仄○平○。"],"paragraphs":["西方有佳人，弱龄三春兰。","一顾迷下蔡，再笑倾邯郸。","青楼十二曲，密睟胜广寒。","寸玉耿孤抱，时时寄哀弹。","孟娵久不作，宿瘤骋朱丹。","世道终如此，美恶随所观。","吞声勿复道，留与蹇修看。"],"title":"感寓二十首  其二"}
