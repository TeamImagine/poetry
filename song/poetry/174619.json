{"author":"刘敞","id":174619,"strains":["仄平仄平仄，仄平○仄平。","仄仄仄仄平，仄平平仄平。","仄○平平仄，仄仄平平平。","仄仄仄○平，平平仄平平。","仄仄○仄仄，仄平仄平平。","仄平○○仄，仄○仄仄平。","平○平○○，仄仄仄仄平。","平○仄仄○，仄仄仄仄平。","仄平仄仄仄，平仄平仄平。","仄平仄仄平，仄○平平○。","仄仄仄仄平，平平仄平平。","仄仄仄仄平，平平平平○。","平仄仄仄○，○平平平平。","平平仄平平，仄仄仄仄平。","仄仄仄仄仄，仄仄平仄平。","仄平仄平仄，平仄平仄平。","仄仄仄仄平，平平仄平平。","仄仄○仄○，○○仄平平。","平仄平仄平，仄仄平仄平。","仄○仄仄平，○仄仄○平。","仄平仄平仄，仄仄仄平平。","平平仄平仄，仄仄平仄平。","仄仄平仄仄，仄仄仄仄平。","平仄仄仄○，平仄仄平平。","平平仄仄仄，仄仄平仄○。","仄平仄平平，仄平仄平○。"],"paragraphs":["豫章有儒者，读书三十年。","但识上古风，不知时俗迁。","一闻西戎叛，有意摧群顽。","诣阙上封章，臣知用兵权。","不在劳士卒，不须役戈鋋。","要先正其本，本正末自安。","臣观朝廷中，或有可废员。","臣观草泽中，或有可用贤。","国家既失此，奸吏随矫虔。","吏奸万事隳，外患随因缘。","所以子玉存，文公积愁颜。","所以汲黯亡，淮南为无难。","天子览表叹，当朝常拳拳。","回头谓群公，可付史馆编。","可使靡好爵，以补风化源。","岂知贵臣忌，投尔南海壖。","不得面指陈，胸襟曷由宣。","卒走驱使行，行行酌贪泉。","名与囚隶俱，位乃胥校联。","九重竟不知，犹谓列王官。","奈何乐尧舜，乃是取危颠。","谁云遇明主，未免遭弃捐。","遂令天下士，齚舌戒勿言。","宁有死壑中，安有议君前。","浮云蔽白日，自古同所叹。","岂为此生悲，我歌愿胪传。"],"title":"豫章儒者"}
