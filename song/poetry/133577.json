{"author":"卫宗武","id":133577,"strains":["仄仄仄平平，平仄仄○仄。","仄仄平平仄，平仄仄平仄。","平平平仄仄，仄仄仄○仄。","仄仄仄仄仄，平仄平仄仄。","仄平仄仄平，平平○仄仄。","仄仄平仄平，平仄仄平仄。","仄仄○仄仄，仄仄平仄仄。","平平仄○仄，仄平平仄仄。","仄仄仄仄平，仄仄平平仄。","仄平平平平，仄仄○平仄。","仄平○○平，平仄平仄仄。","平平仄仄仄，仄仄○平仄。","平平平平仄，仄仄平仄仄。","平平仄平仄，平仄平仄仄。","仄仄平平平，仄仄仄平仄。","平平仄平平，平仄仄仄仄。","平平○平平，仄仄仄平仄。","仄平○○○，平平仄平仄。","仄仄仄平○，仄仄平仄仄。","平仄仄平平，平仄仄○仄。","仄平平○仄，平平平仄仄。","仄仄仄平平，平仄平平仄。","平仄仄仄平，仄仄仄平仄。","平平仄仄平，仄仄仄平仄。","仄平仄仄仄，○仄○仄仄。","平仄平平仄，平平仄○仄。","平仄仄仄平，仄仄平平仄。"],"paragraphs":["物得气之清，锺秀莫如竹。","是谓东南美，群植可奴仆。","虚心而独立，劲节不囘曲。","傍屋着数挺，能洗尘万斛。","截之作凤鸣，雌雄相配六。","杀以为汗青，奚啻十年读。","有体兼有用，迥异凡草木。","骚人互题品，国风尝纪录。","子有步仞丘，殆类筼筜谷。","老筠依云根，错出胜千陆。","矫虔相长雄，高下森立玉。","霏霏雾滴翠，滟滟浪翻绿。","蟠根龙蛇走，密叶鸾凤蹙。","林飚振微响，环珮声戛触。","琐碎流金辉，霁晓弄清旭。","熙阳发菁华，婀娜舞桂纛。","滋萌长云仍，一一锦{衤朋}束。","火轮行长空，炎歊暑方酷。","枕簟入幽深，洒若寒露沃。","秋月映婵娟，清影夜相属。","岁寒交胜友，南枝花倚伏。","四序景无涯，风月任追逐。","人谓小渭川，我忝共淇澳。","邀朋对此君，岂惜醉醽醁。","七贤迹已远，遗响犹可续。","冰雪生襟袖，云烟散毫牍。","祇欠与可俦，写入鹅溪幅。"],"title":"赋南墅竹"}
