{"author":"释瑞仙","id":226475,"strains":["平平仄平仄，仄平平仄仄。","平仄平仄平，○仄○平仄。","平平仄平平，○仄平平仄。","仄仄平平平，仄仄平平仄。","平平仄仄仄平仄，平仄○仄○平仄。","仄平仄仄平平仄，平仄仄平○仄仄。","仄仄仄平平仄仄，仄仄○平仄仄仄。"],"paragraphs":["吾心似秋月，碧潭清皎洁。","无物堪比伦，教我如何说。","堪嗟古人心，难与今人说。","语与时人同，意与时人别。","今人不会古人意，今日教我如何说。","直饶会得寒山意，秋月碧潭犹未彻。","此夜一轮明皎洁，纵目观瞻不是月。"],"title":"偈三首  其一"}
