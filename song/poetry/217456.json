{"author":"张耒","id":217456,"strains":["平平○平平，仄仄平仄仄。","○平○○平，仄仄仄平仄。","平平○仄仄，仄仄仄平仄。","平平仄仄平，仄仄平仄仄。","○平仄仄仄，仄仄仄平仄。","平平仄仄仄，仄仄平仄仄。"],"paragraphs":["秋风从西来，百草随委弃。","如何中庭花，粲粲濯朝霁。","虽怀迟暮感，独秀亦云异。","炎凉各一时，岂必桃李贵。","迟功有暮祉，锐进或先退。","由来一气耳，琐屑何足计。"],"title":"秋怀十首  其九"}
