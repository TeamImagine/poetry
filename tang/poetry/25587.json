{"author":"李群玉","id":25587,"strains":["平仄仄仄平平仄，仄仄平平仄仄平。","平仄仄○平仄仄，平平仄仄仄○○。","平平仄仄平平仄，仄仄平平仄仄平。","仄仄○○平仄仄，平平平仄仄平平。"],"paragraphs":["裙拖六幅湘江水，鬓耸巫山一段云。","风格只应天上有，歌声岂合世间闻。","胸前瑞雪灯斜照，眼底桃花酒半醺。","不是相如怜赋客，争教容易见文君。"],"title":"同郑相幷歌姬小饮戏赠"}
