{"author":"吴惟信","id":118269,"strains":["平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["文星变化成人品，指点虚空不住吟。","渐向镜中知白发，何曾醉里惜黄金。","孤灯夜雨长安梦，落叶秋风故国心。","莫谓飘沉消锐气，皇天自是一知音。"],"title":"赠永嘉张德载"}
