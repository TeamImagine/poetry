{"author":"杨万里","id":49190,"strains":["仄仄平平仄仄平，仄平仄仄仄平平。","平平平仄平平仄，平仄平平仄仄平。","仄仄平平平仄仄，平平平仄仄平平。","平平平仄仄平仄，平仄平平仄仄平。"],"paragraphs":["当面峰头些子云，坐看吹作雨纷纷。","朝来山路能愁我，今者溪船正要君。","远岭轻盈横皱縠，明窗撩乱触惊蚊。","犹争新涨一篙碧，遮莫飘萧二十分。"],"title":"阊门外登溪船五首  其三"}
