{"author":"卫宗武","id":133596,"strains":["仄仄○○仄，平平平仄平。","平平仄平仄，平仄○仄平。","仄平仄仄仄，平仄平平平。","仄仄仄平平，平仄平平平。","平平平仄仄，仄仄平平平。","平平仄平仄，仄仄平仄○。","仄仄平仄仄，仄平○平平。","仄平仄平仄，仄平平仄仄。","○仄仄仄平，仄仄平○平。","○平仄仄仄，仄仄平平平。","○○平平平，平○平○○。","平平仄仄平，平仄仄○平。","平平仄仄仄，平仄仄仄平。","○平仄仄仄，仄仄平平平。"],"paragraphs":["一雨如膏沐，秋山为我容。","谁云乏神秀，遐想犹岱宗。","绝无喜仅有，畴列兹群峰。","缭绕若仙城，花但无芙蓉。","幽香含桂菊，积翠浮杉松。","生平嗜林谷，不厌来辙重。","几蹑灵运屐，屡扶张骞筇。","鹭朋与鸥侣，足为谈笑供。","折简不可招，欠致人中龙。","毫端具造化，物象工陶镕。","吟思方渊渟，风挠鸣淙淙。","佳章忽在前，撩动此兴浓。","君胡倦一出，嘲咏乃不佣。","且勤远致馈，与客叨飧饔。"],"title":"山行乡友遗五言"}
