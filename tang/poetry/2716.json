{"author":"杜甫","id":2716,"strains":["仄仄仄仄平，平○仄平仄。","平平○平仄，平仄仄○仄。","平仄仄仄平，平仄仄仄仄。","平平仄仄仄，仄仄仄仄仄。","仄○仄平仄，仄仄平仄仄。","平仄仄仄平，平仄仄仄仄。","仄仄平仄仄，平平仄平仄。","平仄平平平，仄平平平仄。","平平平仄○，仄仄○平仄。","仄仄○仄平，仄平○平仄。"],"paragraphs":["塞外苦厌山，南行道弥恶。","冈峦相经亘，云水汽参错。","林迥硖角来，天窄壁面削。","磎西五里石，奋怒向我落。","仰看日车侧，俯恐坤轴弱。","魑魅啸有风，霜霰浩漠漠。","昨忆逾陇坂，高秋视吴岳。","东笑莲华卑，北知崆峒薄。","超然侔壮观，已谓殷寥廓。","突兀犹趁人，及兹叹冥莫。"],"title":"青阳峡"}
