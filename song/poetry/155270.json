{"author":"朱天民","id":155270,"strains":["仄仄○仄仄，仄平仄平平。","仄仄平平仄，仄平仄平平。","仄○平平仄，仄○仄平平。","仄仄仄平平，仄仄○仄平。","仄仄仄平仄，仄仄仄平平。","仄平仄仄仄，仄仄仄仄○。","平○仄仄平，平仄○○平。","仄仄仄仄仄，仄仄平平平。","平仄仄平仄，平仄平平平。","仄平仄仄平，仄仄平仄平。","仄仄仄平仄，平○仄平平。","仄平仄仄仄，平平平○○。","仄仄仄仄仄，○○平平平。","仄仄仄平仄，平仄○仄平。"],"paragraphs":["昔向长老说，北山有神灯。","六月神初度，邑人竞高登。","夜深无消息，忽其见崚嶒。","璀璨作奇葩，点缀横玉绳。","渐渐出阴壑，两两度松藤。","乍明既倏晦，此没或彼兴。","光中若有人，前后相参承。","久久乃散去，各自为侪朋。","神意会群望，欢尽车方升。","我家枕朔冈，梦寐云气腾。","日暮启窗户，挥扇却炎蒸。","跂于默一祝，祥光来相应。","体大赤杲日，中莹融明冰。","此乃少为贵，群嘱当未曾。"],"title":"神灯"}
