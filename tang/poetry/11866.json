{"author":"孟郊","id":11866,"strains":["仄仄仄仄仄，仄○仄平平。","仄平仄仄平，平○仄仄平。","平仄仄仄平，仄仄仄平平。","仄仄平仄○，仄仄仄仄平。","仄平仄仄仄，平仄仄仄平。","仄仄○平平，仄仄平平平。"],"paragraphs":["饿马骨亦耸，独驱出东门。","少年一日程，衰叟十日奔。","寒景不我为，疾走落平原。","眇默荒草行，恐惧夜魄翻。","一生自组织，千首大雅言。","道路如抽蚕，宛转羁肠繁。"],"title":"出东门"}
