{"author":"陈造","id":58901,"strains":["仄仄仄，平仄平。","平平仄，平仄平。","仄仄仄，平○平。","平平○平○仄○，仄仄仄仄平仄平。","仄仄仄仄仄仄平，仄仄仄平平仄平。","平仄仄平平平仄仄仄仄，○平平仄，○仄仄仄。","平平仄○，仄平仄仄。","平平平仄，仄平仄仄。","平平仄仄，仄仄仄仄。","平仄仄仄，仄平仄仄。","平平仄○平仄平，仄平仄仄平仄○。","仄平仄平仄，平仄平平平。","仄仄○平平，平平仄平仄。","○○仄平平，平平仄平仄。","平平仄仄平平平，仄仄平平平○仄。","仄仄仄平仄○仄，仄仄平○仄○仄。","仄平仄，平平仄平仄仄○。","仄平仄仄平，仄○仄○平。","平平仄平仄仄平，仄仄平仄仄。","平平○仄平，仄平平平平平仄平。","仄仄仄平仄平平平仄平，仄仄平平仄仄平平平。","仄平仄平仄平平，平平仄○，平平仄平。","平平？仄平○平，仄仄平仄○仄平。","平仄仄仄○仄仄平仄。","仄平仄，平平平，平平平仄仄，○平平仄仄。","仄仄平平平平仄平仄平仄，仄○仄仄平平仄仄。","仄平○仄，仄平平平仄平。","平○仄，○平平平平仄。","仄平平平平，平平平，○平○，平平平。","仄平仄，平仄○仄平○平。","平平仄平仄，仄仄平平仄。","平仄平仄平，平○仄平仄。","仄平仄平仄，仄平平仄仄。","仄仄仄平平平平仄平仄，平仄○○仄平仄。"],"paragraphs":["薄薄酒，颜可丹。","麤麤布，身不寒。","丑丑妇，贫相欢。","人生浪悲行路难，欲不外骛心内安。","富贵底用极力奸，政自沐猴求棘端。","君不见寒儒肮脏默自守，横前书笈，燕坐瓮牖。","麻畦可衣，秫田可酒。","抽针纫绽，侑樽鼓缶。","齐眉结发，赖有此妇。","人不裂眦，事无掣肘。","陶陶此兴殊未穷，一身易足天地中。","巷东毕公子，为乐渠能同。","宅舍颇轩亭，园池亦花草。","相过便开樽，掀髯写怀抱。","兰芳菊秀梅含春，拂翠匀红随分好。","乏爱不无苎衣赠，取醉何妨接{罒离}倒。","毕公子，吾之乐兮乐自如。","一杯对妇兮，布衣蔽其躯。","君之乐兮乐有余，妓女能楚楚。","樽罍应指呼，醉乡宽闲兮吾得俱。","设侍以金谷倾城之艳姝，酌以宜城九酝之醪敷。","被狐白兮拥罗襦，朝歌暮燕，穷欢极娱。","婪酣佁儗骄妻孥，外若丰泽中槁枯。","吾不彼愿犹彼不吾羡。","毕公子，方吾徒，狂歌而起舞，更酬而递劝。","盖不知南威嫫母之有妍丑，衮衣短褐之为贵贱。","彼骄其有，殆酰鸡之撇天。","贪其取，如蜗牛之交战。","益知心怡愉，无穷涂，中焚如，无亨衢。","毕公子，倡予和女笙应竽。","他年遂初赋，老盍歌归去。","尘里无旷怀，人间有同趣。","四方向来志，一巢今可具。","亦不愿黄金为梁桂为柱，茅屋三间近君住。"],"title":"薄薄酒"}
