{"author":"张籍","id":13480,"strains":["仄仄○平仄，平○仄仄平。","仄○平仄仄，仄仄仄平○。","仄仄平○仄，平○仄仄○。","平平平仄仄，仄仄仄平平。","平仄平平仄，平平仄仄平。","仄平○仄仄，○仄仄平平。"],"paragraphs":["独住三峰下，年深学炼丹。","一间松叶屋，数片石花冠。","酒待山中饮，琴将洞口弹。","开门移远竹，剪草出幽兰。","荒壁通泉架，晴崖晒药坛。","寄知骑省客，长向白云闲。"],"title":"和卢常侍寄华山郑隐者"}
