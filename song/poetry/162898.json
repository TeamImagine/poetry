{"author":"韦奇","id":162898,"strains":["平平仄仄平平仄，仄仄平○平仄仄。","仄○○仄仄平○，平仄平平○仄仄。","平○○仄平仄平，平平仄仄平平平。","平平仄仄仄平仄，平仄仄○平平平。","平平仄○○○仄，仄仄仄仄平平仄。","平平仄仄仄仄平，○仄平平仄平仄。","平平仄仄平仄平，平仄仄仄平平平。","仄平○仄仄平仄，○平仄仄平仄平。","平平仄仄平○仄，平仄平平仄○仄。","仄平平仄仄平平，○平平仄平平仄。","仄平平仄平平平，仄平仄仄平平平。","仄平○仄○平平，○平仄仄平平平。"],"paragraphs":["齐斋老子今安在，一去人间余廿载。","白衣苍狗几千回，惟有溪山长不改。","吴兴胜概夸玉湖，鹅溪一幅玄晖图。","天光上下渺无极，寒玉倒浸清冰壶。","晴波万顷莹如洗，一卷石向波心起。","先生具眼此结庐，收拾溪山入诗里。","渔人艇子时往还，笭箵掷下前溪湾。","一声欸乃水天碧，回头却羡沙鸟闲。","楼高望极情思远，前揖衡山后苍弁。","陌头杨柳几春风，当年曾识齐斋面。","我今怀古心悠悠，古人不见今人愁。","夕阳收尽暝烟浮，扁舟载月归来休。"],"title":"题倪文昌玉湖书院"}
