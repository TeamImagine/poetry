{"author":"徐铉","id":506,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["故人相别动相思，此地相逢岂素期。","九子峰前闲未得，五谿桥上坐多时。","甘泉从幸余知忝，宣室征还子未迟。","且饮一杯消别恨，野花风起渐离披。"],"title":"奉使九华山中涂遇青阳薛郎中"}
