{"author":"方岳","id":127306,"strains":["仄平仄仄仄平平，平仄平平仄仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。","仄仄平平平仄仄，平平仄仄仄平平。"],"paragraphs":["不妨主掌旧林泉，山泽癯儒半列仙。","判月可无方寸印，勘书犹有一朝权。","陶人解作虫鱼篆，道号宁须金石镌。","约束风烟听驱使，吾家季子似差贤。"],"title":"百十一弟致陶印"}
