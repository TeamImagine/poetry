{"author":"沈辽","id":189487,"strains":["仄仄平仄仄，平平平仄○。","仄○仄仄仄，平仄平仄平。","仄仄仄平仄，仄仄平平平。","仄平仄平仄，仄仄平平平。","仄仄仄平仄，平平仄○平。","平○平○仄，仄仄平仄平。","平平仄平仄，平平平仄平。","仄仄平仄仄，平平○平平。","○平仄仄仄，仄平仄平平。","平仄仄仄仄，仄平仄平平。"],"paragraphs":["鸷鸟宁有种，诗书多不传。","岂期猛厉气，专美鹰与鹯。","有客画鸦鹘，古纸含秋烟。","羽毛被玄甲，爪角森戈鋋。","想见太公望，桓桓统中权。","何如鄞中尉，侧目谁敢前。","吾方病拘郁，逍遥溪水边。","赏此神骏物，霜风相孤骞。","从公乞妙墨，小斋伴衰孱。","何以报雅况，作诗致拳拳。"],"title":"戏呈庆复乞画"}
