{"author":"谭景先","id":78123,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","仄仄仄平平仄仄，平平平仄仄平平。","仄平仄仄平平仄，平仄平平平仄平。"],"paragraphs":["孰识东坡第一仙，谪来儋耳久悠然。","潜心学易忘忧患，筑屋闲居度岁年。","兴遣不为哀屈事，情高尝见和陶篇。","拜公遗像浑如在，曾与乡人恭敬贤。"],"title":"和陈正言谠题尊贤堂二首  其一"}
