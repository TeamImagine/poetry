{"author":"沈与求","id":250470,"strains":["平仄平平平仄平，仄平仄仄仄平平。","平平仄仄仄平仄，平仄仄平平仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["招手湖山初识君，眼中已复见轮囷。","清言自是一时杰，豪气欲无千载人。","客路临分随梦远，老怀论旧觉情亲。","心期不免功名逼，傥记江南草树春。"],"title":"吴门别曾宏父"}
