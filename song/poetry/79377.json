{"author":"欧阳修","id":79377,"strains":["仄仄仄平平仄仄，平平仄仄仄平平。","平平仄仄平平仄，平仄○平仄平。","仄仄平平仄平仄，平平仄仄仄平平。","仄平仄仄○平○，平仄平平仄仄平。"],"paragraphs":["事国一心勤以瘁，还家五福寿而康。","风波已出凭忠信，松柏难凋雪霜。","昔日青衫遇知己，今来白首再升堂。","里门每入从千骑，宾主俱荣道路光。"],"title":"纪德陈情上致政太傅杜相公二首  其二"}
