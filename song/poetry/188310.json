{"author":"魏野","id":188310,"strains":["仄平仄仄仄平平，仄仄平平仄仄平。","仄仄仄平平仄仄，仄平仄仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["彩笺一轴敌琼瑰，喜见亲题手自开。","远胜浣花人寄到，贵从视草客分来。","百张重叠霞初卷，十色参差锦乍裁。","红药篇章方雅称，老夫无用拟封回。"],"title":"谢长安孙舍人寄惠蜀笺并茶二首  其一"}
