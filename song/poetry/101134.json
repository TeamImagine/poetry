{"author":"韩琦","id":101134,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。"],"paragraphs":["岧峣飞阁耸晴空，此过层梯第几重。","四野风烟笼胜地，半天金碧护真容。","浮图逼槛抽双笋，埤堄排云矗万峰。","数刻飘然霄汉上，直疑超界脱尘踪。"],"title":"登大安寺阁"}
