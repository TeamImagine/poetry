{"author":"洪刍","id":224621,"strains":["平平仄仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["高楼杰阁对岧峣，滴露流萤夜寂寥。","剥啄叩门知有兴，从容拂榻慰无聊。","殿藏北斗惟看柄，松碍南山不见椒。","乘月傥能同步履，杖藜逐我莫辞遥。"],"title":"七夕前二夕同二僧追凉寺门"}
