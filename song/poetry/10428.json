{"author":"朱松","id":10428,"strains":["仄平仄仄仄，仄仄仄平平。","平平仄平仄，平平仄仄平。","仄平○平仄，仄仄平平平。","仄平仄仄平，仄仄平仄○。","仄平平仄仄，平仄平仄平。","平平平仄仄，平仄○仄平。","平平仄仄仄，仄仄仄仄平。","平平仄平仄，仄仄平平平。","仄平仄平仄，平平仄仄平。","平平平平仄，平仄平平平。"],"paragraphs":["万侯隠下吏，夙尚本丘园。","身投攫金市，藂书以自藩。","炯然如孤月，不受黄流浑。","要知句律工，竞病何足论。","我生群末俗，泾渭非一源。","同心无楚越，倾盖如弟昆。","人生各有役，不暇捧一尊。","风蒲挂南浦，念欲东南奔。","对床定何夕，青灯照晤言。","悬知知诗处，千尺银河翻。"],"title":"诗约范直夫游万叶寺观瀑泉"}
