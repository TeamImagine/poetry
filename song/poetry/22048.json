{"author":"王十朋","id":22048,"strains":["仄仄仄仄平，平仄仄○平。","平○仄平平，仄仄仄平平。","平平平仄平，平仄平仄平。","仄平仄仄○，仄仄平○平。","平平仄仄平，仄平仄仄平。","仄仄仄仄仄，仄仄仄平平。","仄平仄仄仄，○仄平仄平。","仄平平平平，平仄平仄平。"],"paragraphs":["昔在景德初，胡虏犯中原。","朝廷用莱公，决策幸澶渊。","高琼虽武夫，能发忠义言。","咏诗退虏骑，用丑枢相颜。","銮舆至北城，断桥示不还。","一箭毙挞览，夜半却腥膻。","至仁不忍杀，和好垂百年。","伟哉澶渊功，天子能用贤。"],"title":"观国朝故事  其一"}
