{"author":"王禹偁","id":177286,"strains":["平平平仄仄，仄仄○平平。","仄平○仄仄，仄平平平平。","平仄仄○仄，仄仄仄仄○。","平仄仄平仄，仄仄平○平。","仄平平仄平，平仄平平平。","仄仄仄平仄，仄仄平平平。","仄仄○○平，仄平平平平。","仄仄仄平仄，平○仄仄平。"],"paragraphs":["江东多果实，橄榄称珍奇。","北人将就酒，食之先颦眉。","皮核苦且涩，历口复弃遗。","良久有回味，始觉甘如饴。","我今何所喻，喻彼忠臣词。","直道逆君耳，斥逐投天涯。","世乱思其言，噬脐焉能追。","寄语采诗者，无轻橄榄诗。"],"title":"橄榄"}
