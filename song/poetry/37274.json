{"author":"陆游","id":37274,"strains":["仄平仄仄平，平仄仄平仄。","平平平仄平，平仄仄仄仄。","平平仄平仄，仄仄仄平仄。","仄平仄仄平，仄仄平仄仄。","平平平仄仄，仄仄平平仄。","仄平仄平仄，仄仄平仄仄。","仄平仄平仄，仄仄平平仄。","仄平仄○○，仄仄平仄仄。","平平仄仄○，平仄平仄仄。","仄仄仄平平，平平平仄仄。"],"paragraphs":["百忧袭暮年，怀抱日骚屑。","虽云归故乡，何异万里客。","穷冬迫寒饿，凛有在陈厄。","驾言适近村，惨惨天欲雪。","人沽村市酒，马啮山坡麦。","旅炊杂沙土，得饱何暇择。","手皲若龟兆，面槁无人色。","士穷自其分，所幸全大节。","功名已甑堕，身世真瓦裂。","不学玉关人，饥鹰方夜掣。"],"title":"书逆旅壁"}
