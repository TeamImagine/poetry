{"author":"俞德邻","id":153309,"strains":["平平仄仄仄平平，仄仄平平仄仄平。","平仄仄平平仄仄，平平平仄仄平平。","仄仄仄仄平平仄，仄仄平平仄仄平。","平仄平平平仄仄，平平仄仄仄平平。"],"paragraphs":["西风散屧步崔嵬，霁色浮空望眼开。","江势乱奔沧海去，天形低约众山回。","一卷狠石埋焦土，百尺危楼付劫灰。","惟有沙鸥知我意，相亲相近不惊猜。"],"title":"甘露寺火后登多景楼故基有作"}
