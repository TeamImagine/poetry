{"author":"释居简","id":91435,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["习习凉薰至自南，诗人官满策归骖。","腰缠简短聊遵约，家法森严贵不贪。","政入民谣歌得一，月临山驿赋成三。","独余寻丈鸣弦地，仪表江东古子男。"],"title":"送王宁国"}
