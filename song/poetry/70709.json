{"author":"袁说友","id":70709,"strains":["平平仄仄仄平平，仄仄平平仄仄平。","仄仄平仄仄平仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["筠笼相逐到天涯，喜见森森色正佳。","尚想红盐落青子，未夸黄蜜挂苍崖。","眼中乡味催归梦，足下跫音慰远怀。","稍待酒残回齿颊，余甘犹足助谈谐。"],"title":"橄榄来自嘉州"}
