{"author":"游九言","id":71773,"strains":["仄仄仄平仄，平仄仄平○。","平平仄○仄，仄仄仄仄平。","平平仄平仄，仄仄平平平。","仄仄平仄平，平仄平仄平。","平平仄仄仄，○平仄平平。","平平仄平仄，仄仄○仄平。","仄仄平仄仄，○仄平平○。","仄仄平平仄，平平平仄○。"],"paragraphs":["掷米不盈掬，群雀下阶除。","昂昂圃中鹤，饭糗不可呼。","嬉翔白云外，饮啄青山隅。","日淡烟水乡，风晒翎羽舒。","群鸡汝自况，乘轩我何拘。","秋原忽清唳，杳杳闻碧虚。","志士甘水菽，三四羞猿狙。","寄语飞鸣侣，悠悠差自如。"],"title":"园鹤"}
