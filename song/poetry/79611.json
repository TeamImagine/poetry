{"author":"欧阳修","id":79611,"strains":["平平平仄仄，？仄仄○○。","平平仄平仄，平仄仄平平。","仄仄○平仄，平平平仄平。","平平仄仄仄，平仄仄平平。","平仄平○仄，平平仄仄○。","仄平平仄仄，仄仄仄平平。","仄仄仄○仄，平平平仄平。","平平仄仄仄，仄仄○平平。"],"paragraphs":["田家何所乐，籉笠日相亲。","桑条起蚕事，菖叶候耕辰。","望岁占风色，宽徭知政仁。","樵渔逐晚浦，鸡犬隔前村。","泉溜塍间动，山田树杪分。","鸟声梅店雨，野色柳桥春。","有客问行路，呼童惊候门。","焚鱼酌白醴，但坐且懽忻。"],"title":"过张至秘校庄"}
