{"author":"陆游","id":38915,"strains":["平仄平平仄仄仄，仄平平仄仄平平。","平平平仄仄平仄，平仄平平平仄平。","平平平仄仄仄仄，仄仄仄仄仄平平。","仄平仄仄仄仄仄，平仄平平仄仄平。"],"paragraphs":["秋雨何曾住一滴，老夫危坐欲三更。","开元贞观事谁问，温洛荣河尘未清。","丰年犹有饿死虑，破屋自爱读书声。","刺经作制岂不美，无奈人间痛哭生。"],"title":"雨夜叹"}
