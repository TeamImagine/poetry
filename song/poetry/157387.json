{"author":"韩维","id":157387,"strains":["仄仄○平仄，仄仄○平平。","平平仄平仄，仄仄仄仄○。","○平仄平仄，仄仄平○平。","仄仄平仄平，仄仄平平平。","平平仄平仄，仄○仄平平。","平仄仄平仄，平仄仄仄平。","仄平仄平仄，平仄平仄平。"],"paragraphs":["跨马长林下，落叶填荒沟。","严霜熟秋实，野物毕以收。","空场委余穗，雀鷃鸣相求。","仰视鸿鹄群，肃肃摩天游。","清风下哀响，静听令人愁。","时序迭而去，曾不与我谋。","小人急趋利，君子怀德忧。"],"title":"出郊古意"}
