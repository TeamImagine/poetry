{"author":"陈造","id":58712,"strains":["仄仄仄仄仄，平仄平仄○。","仄○仄仄平，平仄平平平。","仄○仄仄仄，平仄仄仄○。","仄○仄仄平，仄仄平○平。","仄仄仄平仄，仄○仄平○。","仄仄平仄仄，仄仄仄仄平。","仄仄仄平仄，○仄仄仄平。","平仄平仄平，平平平仄平。","仄仄仄仄仄，仄仄平仄平。","仄平仄平仄，仄○仄仄平。","平平仄平平，仄仄平仄平。","仄平仄仄仄，仄平平仄平。","仄仄仄平平，仄仄仄仄平。","平平平平平，仄仄仄仄平。"],"paragraphs":["禄位据极品，勋业垂不磨。","出从白马肥，家有黄金多。","世间贵富者，才德乃莫过。","骨相审自知，瓮盎哀骀他。","一昔读书史，志空慕丘轲。","矻矻章句乐，所趣不及他。","日月倏迁谢，如此定命何。","知己初不无，腰金鸣玉珂。","一旦逝水去，匪斧嗟不柯。","揆材既樗栎，揣分合涧薖。","旌翻火驰余，但有双鬓皤。","迨今要勇往，灌园仍养疴。","石女自无儿，古井那解波。","西湖佳风烟，久矣办一蓑。"],"title":"病起四诗 三息念"}
