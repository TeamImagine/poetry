{"author":"王十朋","id":23278,"strains":["平仄平平仄仄平，仄平仄仄仄平平。","平平仄仄平平仄，平仄平平平仄平。","平仄平平平仄仄，平平平仄仄平平。","平平仄仄平平仄，仄仄平平平仄平。"],"paragraphs":["山北山南已遍游，又移行李向西州。","身如孟子论行止，心愧渊明任去留。","峰顶今宵应好月，人间明日是中秋。","天池一塔遥相送，深喜浮云为我收。"],"title":"别庐山"}
