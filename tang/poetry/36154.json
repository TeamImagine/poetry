{"author":"孔德绍","id":36154,"strains":["仄仄平平仄，平平平仄平。","平平仄○仄，平仄仄平平。","仄仄平平仄，平○仄仄平。","平平平仄仄，平仄仄○平。","平平平仄仄，平仄仄平平。","仄仄平平仄，平平仄仄平。","○仄○平仄，平平平仄平。"],"paragraphs":["地籁风声急，天津云色愁。","悠然万顷满，俄尔百川浮。","远似金堤溢，翻如碧海流。","惊涛遥起鹭，回岸不分牛。","徒知怀赵景，终是倦阳侯。","木梗诚无托，芦灰岂暇求。","思得乘槎便，萧然河汉游。"],"title":"王泽岭遭洪水"}
