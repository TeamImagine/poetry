{"author":"周紫芝","id":240756,"strains":["仄平仄平平，平仄平仄仄。","平平仄仄平，平平仄仄仄。","平平平平平，仄仄平仄仄。","平平仄仄平，仄仄平仄仄。","平平平平平，仄仄仄平仄。","仄平平仄平，仄仄仄仄仄。","平平仄平平，平仄平仄仄。","平平仄平平，平仄仄仄仄。","仄○仄平平，平平仄平仄。","仄仄○平平，平平仄○仄。"],"paragraphs":["历年有攸归，修短良亦异。","天乎不祚梁，斯人乃即世。","于皇元良资，盛德真岂弟。","高文贯百家，妙学穷六艺。","悠悠悲徂年，凛凛尚生气。","伟哉千载人，享此百世祀。","金朱焕灵宫，奔走恭祀事。","遐瞻俨森寒，神雨倏复至。","伛偻奠椒浆，悲风肃兰佩。","想像折芳馨，兹焉独长喟。"],"title":"谒昭明祠"}
