{"author":"曹安","id":171699,"strains":["平仄仄平平，仄仄平○○。","仄○○仄仄，仄仄仄平平。","仄平仄仄平，仄仄仄○平。","仄平仄仄○，平平平仄平。","仄仄仄仄仄，仄仄仄仄平。","平平仄仄平，仄平仄平平。","平平仄平平，仄仄平○平。"],"paragraphs":["东出共城门，古墓何累累。","就中如夏屋，下马读铭碑。","始知太尉名，富擅政和时。","讵知邑境中，仓皇来赤眉。","敢勇率子弟，肆杀力弗支。","编氓赖保全，迄今令名垂。","潺潺百泉流，日夕声犹悲。"],"title":"杜贵墓"}
