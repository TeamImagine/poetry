{"author":"徐积","id":185493,"strains":["平○○○，○平仄平。","仄仄平仄，仄○仄平。","仄平平仄，平平仄平。","仄平平○，○平平平。","平仄仄仄，仄仄仄平。","仄仄仄仄，○平仄平。","平平平平，平仄仄仄。","仄平仄仄，平平平仄。","仄仄仄仄，○仄平○。","仄仄仄仄，○仄○○。","仄仄仄仄，平仄仄平。","仄平平仄，仄仄平平。","平平平仄，平仄平平。","平平平仄，平平平平。"],"paragraphs":["尧亲其亲，教官得人。","所性忠厚，貌纯气真。","学为耕稼，经为本根。","实之为行，贲之为文。","辞令出口，法度在身。","大学小学，其谁弗循。","循之维何，维义是适。","不骄不肆，无邪无僻。","大者敬义，如汉元王。","小者乐善，如汉王苍。","乐善敬义，何有不臧。","保躬无悔，受福无疆。","无疆之福，维顺维忠。","维忠维顺，维师之功。"],"title":"送汪宫教"}
