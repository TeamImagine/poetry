{"author":"杨炯","id":23176,"strains":["○仄仄仄仄，仄平平仄○。","○平仄仄仄，仄仄平○○。","仄仄○平仄，平平仄仄平。","仄仄○平仄，平平平○平。","平仄平仄仄，仄平仄平平。","仄仄仄仄仄，仄仄平仄平。","仄平平平仄，平平平仄平。","平○仄平仄，平仄仄○平。"],"paragraphs":["三峡七百里，唯言巫峡长。","重岩窅不极，叠嶂凌苍苍。","绝壁横天险，莓苔烂锦章。","入夜分明见，无风波浪狂。","忠信吾所蹈，泛舟亦何伤。","可以涉砥柱，可以浮吕梁。","美人今何在？灵芝徒有芳。","山空夜猿啸，征客泪沾裳。"],"title":"巫峡"}
