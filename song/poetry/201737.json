{"author":"彭汝砺","id":201737,"strains":["平平平仄仄平平，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["衣冠投晓贺元正，草木欣欣共晏宁。","玉历已开新岁日，璿玑犹数去年星。","风流岂遂同乌府，香火还来共水厅。","渐老莫惊头欲白，公名久已在丹青。"],"title":"和莘老元日时改元丰  其二"}
