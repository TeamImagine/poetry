{"author":"曾丰","id":72592,"strains":["仄仄平平仄仄平，仄平仄仄仄平平。","仄平仄仄平平仄，仄仄平平仄仄平。","仄仄平平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["混沌谁将窍凿穿，巨灵留巧与人传。","坎中著脚疑无地，缺处回头却有天。","穴虎将风时出啸，渊龙挟雨夜归眠。","瑶台琼室人难住，佛未来时必是仙。"],"title":"游淡岩  其一"}
