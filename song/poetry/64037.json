{"author":"程洵","id":64037,"strains":["平仄仄平平仄仄平平○，仄仄平平仄平仄。","○平仄仄仄○平，平仄仄平平仄仄。","○平仄仄仄仄平，仄平仄仄仄仄○。","仄○平仄仄平仄，平平仄仄平○平。","仄平平仄平平仄，○仄平平仄○仄。","平平平仄仄平平，平仄平平平仄仄。","平平平仄○○平，平平仄○仄仄平。","平平平平仄仄仄，平仄仄○平仄平。"],"paragraphs":["君不见商山昔有庞眉叟，道德高风耸山斗。","茹芝岁久得长年，身与此山俱不朽。","张公道与此老同，失身偶坠世网中。","却从神武挂簪绂，林泉岁晚殊从容。","寿宫谁遣芝生柱，三秀煌煌照庭宇。","平生心地只天知，天遣芝为灵府助。","商山之老长茹芝，公虽不茹亦不疑。","商山南山两不朽，公寿定应山与齐。"],"title":"张衡山南山瑞芝"}
