{"author":"陆游","id":41832,"strains":["仄仄平平仄仄平，仄平仄仄仄平平。","平平仄仄平平仄，仄仄平仄仄仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["饮酒豪如卷白波，遣愁难似塞黄河。","多闻只解为身累，后死空令见事多。","未试神仙餐玉法，且赓壮士入关歌。","此心不道无人识，雪鬓萧萧奈老何。"],"title":"对酒作"}
