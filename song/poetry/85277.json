{"author":"裘万顷","id":85277,"strains":["平平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["公家原在洪崖宅，自是洪崖向上人。","嗜酒一生真简淡，风标八袠更精神。","纷纷偶厌人间事，去去归寻洞里春。","朱绂只今无觅处，但余佳句镇长新。"],"title":"挽霞溪高县丞二首  其二"}
