{"author":"黄公度","id":21487,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["海上曾闻属国归，归来依旧壮心违。","风尘万里长为客，管库三年不救饥。","尊酒欲谋良夜醉，庭花故就别时飞。","看君好刷冲天翼，莫遣江城过雁稀。"],"title":"别方良翰"}
