{"author":"刘克庄","id":115701,"strains":["仄仄平平仄仄平，仄平平仄仄平平。","仄平仄仄仄平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["骥子丰神水似清，晬盘拏了太憨生。","语迟未识罢并囝，性慧过如姊与兄。","顾我高明惭父祖，愿儿愚鲁至公卿。","何时长大胜冠带，处处将车捉辔行。"],"title":"骥孙晬日"}
