{"author":"苏过","id":229830,"strains":["仄仄平仄仄，平仄平仄平。","○平仄○仄，仄仄○平平。","平仄仄平仄，仄仄平平平。","仄○平平仄，平○仄仄平。","平平平平仄，仄仄○平平。","平○平仄○，仄仄平平平。"],"paragraphs":["默李吾所畏，文字班马流。","空斋锁长夜，尺渎横吞舟。","谁令效方朔，顾盼侏儒羞。","不如谈天李，高论隘九州。","能为齐谐语，自许监河侯。","浮沈闾里间，与世真无求。"],"title":"北山杂诗十首  其五"}
