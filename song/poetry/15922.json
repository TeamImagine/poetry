{"author":"范浚","id":15922,"strains":["平平仄仄平平仄，○仄平平仄平仄。","仄平仄仄仄平平，平平仄仄平平仄。","仄平仄仄平仄平，平平仄仄平平平。","平平仄平平仄仄，平仄平平仄平仄。"],"paragraphs":["杨花乱落青春暮，燕拂帘旌傍人语。","缥壶买酒洗春愁，回风落日檐花舞。","赫蹄断烂千载书，青灯照字惊蟫鱼。","冬烘老生时自哂，安用盘盂学田蚡。"],"title":"三月廿六日夜同侄端臣端杲观异书效李长吉体"}
