{"author":"皎然","id":40121,"strains":["仄仄仄平平，平仄平仄仄。","平平○平仄，平仄平平仄。","仄仄平平○，平仄仄平○。","平平仄平仄，○仄仄平仄。","○仄仄仄平，仄仄平仄仄。","仄仄平○平，仄平平仄仄。"],"paragraphs":["别渚望邗城，岐路春日遍。","柔风吹杨柳，芳景流郊甸。","日日东林期，今夕异乡县。","文房旷佳士，禅室阻清盼。","离恨夺赏心，不得谐所愿。","莫忆山中人，碧云遥可见。"],"title":"春日又送潘述之扬州"}
