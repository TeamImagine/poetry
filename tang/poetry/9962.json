{"author":"韩愈","id":9962,"strains":["○平仄仄平，仄平平仄平。","仄仄仄平仄，仄仄仄○平。","仄平平仄仄，平仄仄○平。","平仄仄○仄，平仄仄○○。","仄平仄仄仄，仄仄平仄平。","○平仄○仄，平仄仄平平。"],"paragraphs":["长安百万家，出门无所之。","岂敢尚幽独，与世实参差。","古人虽已死，书上有其辞。","开卷读且想，千载若相期。","出门各有道，我道方未夷。","且于此中息，天命不吾欺。"],"title":"出门"}
