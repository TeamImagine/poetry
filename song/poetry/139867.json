{"author":"徐集孙","id":139867,"strains":["平平平仄仄平平，平仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。"],"paragraphs":["交情寥落若商参，谁是如兰可断金。","别去社中怀旧友，喜来湖上共新吟。","好山争似居家看，冷菊难禁在旅心。","我欲学君归未得，来年竹屋再相寻。"],"title":"饯吴西畴东归"}
