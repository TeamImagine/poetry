{"author":"陆文圭","id":165909,"strains":["平仄仄仄平，平平平平仄。","平平○平平，仄仄仄平仄。","平平仄仄仄，仄仄平平仄。","平仄仄平平，平仄平平仄。","仄仄平平○，仄仄仄仄仄。","仄仄○仄○，仄仄仄仄仄。"],"paragraphs":["贞女不自媒，蛾眉为谁扫。","春风吹年华，闭户绿芳草。","灵修不我顾，览镜红颜槁。","焉得北堂萱，聊用宽忧抱。","又惧青蝇谗，善使黑白倒。","遂令亲者疏，我欲俾有昊。"],"title":"次善卿杂诗五首  其一"}
