{"author":"许及之","id":60868,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["斋宿临场早有期，邑官齐出去陪祠。","祇应日脚埋云处，便是山头戴帽时。","此雨近来都未有，丰年向去更无疑。","请公买取千锺酒，从此琴堂日展眉。"],"title":"祭龙前一日致斋雨大作邑人以为数年未之有也作此呈养正明府"}
