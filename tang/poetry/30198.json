{"author":"方干","id":30198,"strains":["平仄仄仄平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["慵拙幸便荒僻地，纵听猿鸟亦何愁。","偶斟药酒欺梅雨，却著寒衣过麦秋。","岁计有时添橡实，生涯一半在渔舟。","世人若便无知己，应向此溪成白头。"],"title":"鉴湖西岛言事"}
