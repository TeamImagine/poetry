{"author":"项安世","id":53055,"strains":["平仄仄仄仄，仄仄仄平○。","仄平仄仄仄，仄仄仄平平。","仄仄○仄仄，平平仄平平。","仄仄平仄仄，仄平平仄平。","仄平仄仄平，○仄○平平。","平平仄平平，平仄平平平。","仄仄仄仄仄，仄仄仄仄○。","仄平平仄○，仄仄仄仄平。","平平平平仄，仄仄仄仄平。","仄平仄仄仄，仄仄仄平平。","仄仄仄平平，○○平仄平。"],"paragraphs":["经世事日远，独往奈婆娑。","两途一未遂，痛饮复高歌。","往者长已矣，黄山郁嵯峨。","在者聊复尔，后生谁错摩。","向来志士心，中夜如惊波。","秋鹰锦韝镟，天马金盘陀。","用士苦不早，岁月飒已过。","剖符蛮触间，使逐屈宋哦。","珊珊青霞珮，粲粲紫玉珂。","不嗔舞地小，但道暮山多。","我意欲怜君，将如君笑何。"],"title":"二十九日道中次韵酬寄罗鄂州"}
