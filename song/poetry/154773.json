{"author":"董嗣杲","id":154773,"strains":["平仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["香落衣巾靡靡中，花垂碧涧不流冬。","易开易落催成子，谁采谁收怕见红。","种有万林绵北地，诗传八月剥西风。","千株可等侯千户，安邑曾收结实功。"],"title":"枣花"}
