{"author":"张耒","id":215853,"strains":["平平仄仄仄，平仄仄平平。","仄仄○仄平，仄仄平仄平。","仄平仄仄仄，仄仄仄平平。","平平仄平仄，平平仄仄平。","仄平仄平仄，平仄平平平。"],"paragraphs":["吾知李太白，潇洒本天真。","一饮三百杯，不问漓与醇。","子云亦好饮，白发事亡新。","奇穷易投阁，区区赋剧秦。","两贤竟谁乐，千载同埃尘。"],"title":"次韵渊明饮酒诗  其一八"}
