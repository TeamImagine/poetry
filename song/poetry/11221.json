{"author":"朱翌","id":11221,"strains":["仄仄平平仄仄平，平平仄仄仄平平。","平平仄仄仄平仄，平仄仄平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["博士曾瞻穆穆光，贤良犹抱汉文章。","江山不隔梦千里，鸿雁欲归书数行。","蝇变岂能分白黑，木灾初未有青黄。","逡巡岁晚成何事，捧腹看傩驱不祥。"],"title":"寄仲弥性祝子权"}
