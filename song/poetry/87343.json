{"author":"韩淲","id":87343,"strains":["仄平平仄仄平平，仄仄平平仄仄平。","仄仄仄平平仄仄，平平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平平仄仄平平。"],"paragraphs":["小楼经卷杂琴书，落架蒲桃影碧疏。","施主去来多佛事，堂僧分散各清居。","戏临米帖行吟后，困理茶铛出观初。","门外满堤沽酒市，谁看金鲫旧池鱼。"],"title":"赠南屏潜讲主"}
