{"author":"周紫芝","id":240094,"strains":["仄仄○平仄仄平，平平仄仄○平平。","仄平平仄仄仄仄，仄仄仄仄平平平。","平平仄仄仄仄仄，仄○仄仄平平平。","平平平平○○仄，仄仄仄○仄平仄。","仄仄○○仄仄平，仄仄○平仄平仄。","仄平平仄仄平平，○平仄平平○平。","平平仄平仄平仄，○平平仄○平○。"],"paragraphs":["忆昔长安昼闭门，胡兵四面如云屯。","嗣皇明圣日月出，尽刬宿蠧清妖氛。","黄门急诏忽夜下，驿骑四出争驰奔。","明朝都人看传首，贺客纵横各持酒。","利剑空膏六贵人，富贵回头信何有。","一身成粉骨成尘，当时近前丞相嗔。","高台曲池已荆棘，援琴谁作雍门吟。"],"title":"雍门行"}
