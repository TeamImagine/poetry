{"author":"李觏","id":113494,"strains":["平仄平平仄仄平，仄平平仄仄平平。","仄平仄仄平平仄，仄仄平平平仄平。","平仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["才出尘来尚未知，渐攀藤竹渐临危。","伏流似是龙藏处，古树应无春到时。","谁把石崖齐刬削，直教云气当帘帷。","良工画得犹宜秘，莫与凡夫肉眼窥。"],"title":"灵源洞"}
