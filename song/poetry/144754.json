{"author":"陈杰","id":144754,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["短世人间厦几颠，高风湖上榻犹悬。","荒凉士竖残碑日，辽邈官修废祀年。","万古南州人似玉，千秋曾子笔如椽。","斯文未丧神犹在，会见冠裳拥坏阡。"],"title":"徐祠曾碑久仆前山长胡端逸与士友共竖之邀予赋"}
