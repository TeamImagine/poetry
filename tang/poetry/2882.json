{"author":"杜甫","id":2882,"strains":["仄仄仄平仄，仄平平仄平。","仄平平平仄，仄仄仄平平。","仄仄仄平仄，○仄○平平。","平平仄仄仄，平仄平仄平。","平平仄仄仄，平仄仄仄平。","平平仄平仄，平仄仄平平。","○平仄仄仄，仄仄仄仄平。","平平仄仄仄，平仄○仄平。","平平平仄平，仄仄仄平平。","平平仄仄仄，仄仄○○平。","平仄仄仄平，仄平仄仄平。","仄仄仄平仄，仄平平仄平。","○仄仄○仄，仄仄平平平。","平平仄○仄，仄仄仄平平。","仄平仄平仄，平仄仄平平。"],"paragraphs":["不爱入州府，畏人嫌我真。","及乎归茅宇，旁舍未曾嗔。","老病忌拘束，应接丧精神。","江邨意自放，林木心所欣。","秋耕属地湿，山雨近甚匀。","冬菁饭之半，牛力晚来新。","深耕种数亩，未甚后四邻。","嘉蔬既不一，名数颇具陈。","荆巫非苦寒，采撷接青春。","飞来两白鹤，暮啄泥中芹。","雄者左翮垂，损伤已露筋。","一步再流血，尚经矰缴勤。","三步六号叫，志屈悲哀频。","鸾皇不相待，侧颈诉高旻。","杖藜俯沙渚，为汝鼻酸辛。"],"title":"暇日小园散病将种秋菜督勒耕牛兼书触目"}
