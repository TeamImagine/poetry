{"author":"洪适","id":28731,"strains":["平平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["佳时行乐阻追陪，喜得诗筒手自开。","云岫送凉随皂盖，风漪献状属金罍。","也知萍底鱼相得，更有荷闲蝶鼎来。","不识重游在何日，便须扶病走舆台。"],"title":"适两日小疾谒告闻知府郎中丈有东湖之游而不果陪遂蒙佳句宠问辄趁韵以谢"}
