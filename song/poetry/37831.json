{"author":"陆游","id":37831,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["市尘远不到林塘，嫩暑轩窗昼漏长。","蚕妾趁时争盐茧，农夫得雨正移秧。","徒行有客惊顽健，烂醉无人笑老狂。","却掩庵门径投枕，鼾声雷起撼藜床。"],"title":"东窗小酌二首  其二"}
