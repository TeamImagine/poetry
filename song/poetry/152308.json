{"author":"方一夔","id":152308,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平平仄平。"],"paragraphs":["花叶根茎种种香，谁知山草宿舂粮。","筠篮净洗倾银粉，瓦釜狂搜冻蔗浆。","爽口如兼三鼎味，疗饥不试五仓方。","西山饿死真余事，安有冥鸿为稻粱。"],"title":"次韵洪复翁食蕨"}
