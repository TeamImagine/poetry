{"author":"胡寅","id":11826,"strains":["仄仄平平仄仄平，仄仄仄仄仄平平。","仄平平仄平平仄，仄仄平平仄仄平。","仄仄平平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["客思如春日日深，莫令𫛸鴂损芳阴。","忽逢佳士能倾盖，那用高眠有抱衾。","陌上正歌归缓缓，尊前聊酌夜沉沉。","君诗也得池塘梦，沈谢风流尚可寻。"],"title":"和汝霖三首  其一"}
