{"author":"魏了翁","id":103406,"strains":["仄仄仄平仄仄平，平平平仄仄平平。","仄平平仄仄平仄，仄仄平平平仄平。","仄仄仄平平仄仄，平平仄仄仄平平。","仄平仄仄平平仄，仄仄仄平平仄平。"],"paragraphs":["见惯不惊如四时，流光任逐鬓蓬飞。","日从南去老龙蛰，火向西流玄鸟归。","荷子感时堂蟋蟀，移书劳我室伊威。","益嗟往日无良友，四十八年成一非。"],"title":"次韵丁大监见怀  其二"}
