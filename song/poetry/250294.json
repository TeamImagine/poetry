{"author":"陈东","id":250294,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["人生五福古难全，天赋夫人独不偏。","内行无惭诗妇孝，母仪何啻穆姜贤。","庭帏已叹芳魂独，宗族空留旧事传。","惟有南陔多少恨，忍看松柏锁寒烟。"],"title":"彦隽母挽章二首  其一"}
