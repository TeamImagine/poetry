{"author":"洪咨夔","id":99369,"strains":["仄平平平○仄平，○平仄仄○平仄。","平仄仄仄○平○，平○仄平○仄仄。","仄平仄平平平平，仄仄仄仄○仄平。","仄○仄仄仄平仄，仄仄平仄平平平。","平平仄仄○仄仄，平仄平平仄平仄。","仄平平仄仄○平，仄仄仄平平仄仄。"],"paragraphs":["泊然无营如子云，挠之不浊如黄宪。","清静勿扰如曹参，躬行不言如石建。","古人与稽今人居，外若不足中有余。","治中别驾寄途耳，用则天下皆华胥。","东风昨夜收雨脚，杨柳亭前小盘礴。","楚江君去定思君，有酒一杯须满酌。"],"title":"送陈倅"}
