{"author":"赵汝□","id":172375,"strains":["仄仄仄平仄，仄平仄平平。","平平仄仄仄，仄仄○○平。","仄仄平○平，仄仄仄平平。","平仄平仄仄，平平仄平平。","仄平仄仄平，仄仄平仄平。","仄○仄仄仄，平仄仄仄平。","平平仄平仄，仄仄平平平。","仄平仄平平，○仄平仄平。","平仄仄平平，仄平仄平平。","平平平仄仄，仄仄平仄○。","平仄仄平仄，○仄仄仄平。","仄仄○平平，平平仄平平。","仄平○仄仄，平仄仄仄平。","平仄平仄平，仄仄平仄平。","仄○仄仄平，仄仄○仄平。","平平仄平仄，平仄仄平○。"],"paragraphs":["日诵哲师记，岁通圣人书。","前冈复后麓，俨在中间居。","佩月而冠云，被服以璠玙。","沧海朝奋驾，昆仑暮停车。","矫然竦上征，浩荡游太虚。","竟当一悟足，纷历万变余。","危机易翻覆，末世多崎岖。","主公总军戎，参佐谋议摅。","环帐募敖曹，夺营走休屠。","宁知情事异，岂谓才智疏。","归饮永嘉水，胜食建邺鱼。","缅想过西山，薰风袭芙蕖。","朗明观众妙，冲漠味至腴。","身治为物基，学广充理储。","潜深下董帷，抱独吟葛庐。","经纶有时命，吾子意何如。"],"title":"题蔡令叶岭书房"}
