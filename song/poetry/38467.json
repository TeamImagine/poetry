{"author":"陆游","id":38467,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。"],"paragraphs":["九日春阴一日晴，回塘闲院惬幽情。","小鱼出水圆纹见，轻燕穿帘折势成。","今日掩关真佚老，向来涉世亦遗名。","巡檐更有欣然处，新笋初抽四五茎。"],"title":"龟堂晚兴"}
