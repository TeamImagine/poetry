{"author":"苏辙","id":197029,"strains":["仄仄仄○仄，仄平平仄仄。","仄仄仄仄平，仄仄平仄仄。","平平仄平仄，平仄仄仄仄。","仄平平平平，仄仄仄仄仄。","平平平平仄，仄仄平平仄。","仄仄仄仄平，仄平平仄仄。","平○平仄平，仄仄仄平仄。","○仄仄仄平，仄仄○仄仄。","仄平仄仄平，仄仄仄○仄。","平平仄○仄，仄仄仄平仄。","仄平仄平仄，仄仄平仄仄。","平○平平平，平仄仄仄仄。"],"paragraphs":["诅楚楚如桀，诅秦秦则纣。","桀罪使信然，纣语安足受。","牲肥酒醪洁，夸诞鬼不祐。","鬼非东诸侯，岂信辩士口。","碑埋祈年下，意绕章华走。","得楚不付孙，但为刘季取。","吾闻秦穆公，与晋实甥舅。","盟郑绝晋欢，结楚将自救。","使秦诅楚人，晋亦议其后。","诸侯迭相诅，祸福果谁有。","世人不知道，好古无可否。","何当投泾流，浑浊盖鄙丑。"],"title":"和子瞻凤翔八观八首 诅楚文"}
