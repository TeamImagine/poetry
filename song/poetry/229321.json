{"author":"释德洪","id":229321,"strains":["平平仄仄仄，平仄平○○。","仄○仄平仄，仄仄平平仄。","仄仄仄仄仄，仄仄平平○。","平○仄仄仄，平○仄平平。","仄仄仄平平，平仄平仄仄。","○平仄仄仄，仄仄仄平○。","平○仄平仄，仄仄仄仄平。","○平仄仄平，○仄平平仄。","平平仄○仄，仄平平仄仄。","仄平？仄平，平平平平仄。","○平仄仄仄，仄仄平仄○。","仄平平仄平，仄仄平仄平。","仄○仄平平，平仄平平仄。","仄平仄仄○，仄平○平平。","平仄平仄仄，仄仄仄平○。","仄仄○仄平，仄平平仄仄。","仄平○平仄，仄仄仄仄仄。","仄平仄仄仄，平仄仄平平。","○仄仄仄○，平仄仄平仄。","仄仄仄○仄，仄平仄平平。","平仄平仄仄，平仄仄仄仄。","平仄仄平平，仄仄○仄仄。"],"paragraphs":["何人寄逸想，游戏浮沤间。","以如幻之力，刻此旃檀像。","坐令众妙好，秀发千花中。","天冠束绀髪，铢衣络华鬘。","种种妙庄严，成此功德聚。","当时亿万种，感极则悲号。","楼观出谈笑，秘护百宝攒。","如登睹史天，如集龙华会。","嗟哉像教末，羽嘉成百鸟。","棘生薝卜林，龙神为悲恸。","王臣寔外护，异梦非意思。","愿推明月轮，出此蓬勃烟。","愿回紫金山，安置清凉处。","至今百福相，俨然临人天。","神力吁莫测，拜起涕汍澜。","我谛观十方，实无心外境。","自然离依地，及与遍计执。","即今目所见，非有亦非无。","如像现镜中，非镜亦非像。","愿入此三昧，识心自然明。","于十方国土，而作大佛事。","稽首大慈尊，证我如是说。"],"title":"华藏寺慈氏菩萨赞"}
