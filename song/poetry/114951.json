{"author":"刘克庄","id":114951,"strains":["平平仄仄平平仄，平仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","平仄平平仄平仄，仄平仄仄仄平平。"],"paragraphs":["君豪自合相推逊，吾老犹堪共切磋。","有许奇奇并怪怪，直将少少胜多多。","风人所作葩而正，治世之音乐以和。","他日薰弦要赓载，勿为处士五噫歌。"],"title":"题林文之诗卷二首  其二"}
