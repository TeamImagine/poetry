{"author":"晁公溯","id":20896,"strains":["○平仄仄平，平仄平仄平。","平仄仄仄平，仄○平仄平。","仄平仄平平，仄仄平平平。","仄平平仄平，平仄平仄○。","仄平○○平，○仄平仄平。","仄平平平平，仄仄平平平。"],"paragraphs":["苍然暮色来，初月光尚微。","河汉亦不高，仰看天四垂。","众星一何多，粲若天围碁。","忽惊毛骨清，漙露霑我衣。","放杯折荷花，中有千丈丝。","织为芙蓉裳，可作江湖归。"],"title":"六月五日池上"}
