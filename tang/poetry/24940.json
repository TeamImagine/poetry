{"author":"郑畋","id":24940,"strains":["仄仄平○仄，○平仄仄平。","仄平平仄仄，○仄仄○平。","平仄平平仄，平平仄仄平。","平平平仄仄，仄仄仄平平。","仄仄平平仄，平平仄仄平。","仄平平仄仄，平仄仄平平。","平仄平平仄，平平平仄平。","仄平平仄仄，平仄仄平○。","平仄平平仄，平平仄仄平。","平平仄仄仄，平仄仄○○。","仄仄平平仄，平平仄仄平。","仄平平仄仄，平○仄平平。","仄仄平平仄，○平仄仄平。","仄平平仄仄，平仄仄平平。","仄仄平平仄，平平仄○○。","○○平仄仄，平仄仄平○。","仄仄平平仄，平○仄仄平。","仄平平仄仄，仄仄仄平○。","仄仄平平仄，平平仄○平。","仄平○仄仄，平仄○○平。","平仄平平仄，平○仄仄平。","平平仄平仄，仄仄仄平平。"],"paragraphs":["有昔灵王子，吹笙溯泬{氵寥}。","六宫攀不住，三岛去相招。","亡国原陵古，宾天岁月遥。","无蹊窥海曲，有庙访山椒。","石帐龙蛇拱，云栊彩翠销。","露坛装琬琰，真像写松乔。","珠馆青童宴，琳宫阿母朝。","气舆仙女侍，天马吏兵调。","湘妓红丝瑟，秦郎白管箫。","西城要绰约，南岳命娇娆。","句曲觞金洞，天台啸石桥。","晚花珠弄蘂，春茹玉生苗。","二景神光秘，三元宝箓饶。","雾垂鸦翅发，冰束虎章腰。","鹤驭争衔箭，龙妃合献绡。","衣从星渚浣，丹就日宫烧。","物外花尝满，人间叶自凋。","望台悲汉戾，阅水笑梁昭。","古殿香残炧，荒堦柳长条。","几曾期七日，无复降重霄。","嵩岭连天汉，伊澜入海潮。","何由得真诀，使我珮环飘。"],"title":"题缑山王子晋庙"}
