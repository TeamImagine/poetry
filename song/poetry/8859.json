{"author":"张嵲","id":8859,"strains":["平平仄平仄，平仄○仄平。","平平仄仄仄，平平平仄平。","仄仄平仄仄，平平仄平平。","○平仄平仄，仄仄平平平。","平平平仄平，平平○仄平。","仄仄仄平仄，仄平平仄仄。","仄仄仄平平，仄仄平平平。","仄仄仄○仄，仄平平仄平。","平平平仄仄，○仄平仄平。","仄仄仄平仄，仄平平仄平。"],"paragraphs":["余花送春暮，群绿迎夏初。","清晨出郡郭，溪山含雨濡。","宿霭昏近麓，初阳灔平湖。","空明映山树，澹淡浮青芜。","亭亭天际峰，微茫如有无。","纵櫂水波阔，叩舷幽意抒。","白鸟若娱人，尽日鸣菰蒲。","举酒一相嘱，岸巾清啸余。","佳游虽浩荡，离念终郁纡。","寄与北来客，赏心良自诬。"],"title":"四月十一日游湖上作"}
