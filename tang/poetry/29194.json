{"author":"聂夷中","id":29194,"strains":["仄仄仄平仄，仄仄○○平。","平平○仄仄，仄仄平仄平。","平仄平仄平，平仄仄○平。","仄仄平仄平，平仄仄○平。","平平仄平仄，仄平仄平○。","平平仄平仄，仄仄仄平平。","平仄仄平仄，仄仄仄平○。","仄平仄○平，仄仄平平平。","平平仄仄平，仄仄仄○平。","平平平仄仄，平平仄仄平。"],"paragraphs":["八月木阴薄，十叶三堕枝。","人生过五十，亦已同此时。","朝出东郭门，嘉树郁参差。","暮出西郭门，原草已离披。","南邻好台榭，北邻善歌吹。","荣华忽销歇，四顾令人悲。","生死与荣辱，四者乃常期。","古人耻其名，没世无人知。","无言鬓似霜，勿谓事如丝。","耆年无一善，何殊食乳儿。"],"title":"短歌"}
