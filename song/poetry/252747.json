{"author":"黄彦平","id":252747,"strains":["平平平仄仄平平，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["青回沙际草先知，稍傍芳林上故枝。","野寺残僧微雪后，冻云寒雁共来时。","不愁眼里无诗本，却要胸中有画师。","已拼入城官长骂，留连风物得归迟。"],"title":"约建德蔡令游梅山晨起微雪  其二"}
