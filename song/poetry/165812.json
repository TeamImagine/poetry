{"author":"黎廷瑞","id":165812,"strains":["平平仄○仄，仄仄平仄平。","平仄○仄仄，仄仄仄仄平。","○○仄仄仄，仄仄○平○。","平仄仄○平，仄平○仄平。","仄仄仄仄○，平仄平仄平。","平仄平仄仄，仄仄平仄平。","平平仄仄仄，平平仄平○。"],"paragraphs":["佳花日封溉，恶草时剪薅。","花事犹未绪，草意复已高。","三叹谓老圃，不得偿秋毫。","荣悴岂其天，置之听所遭。","老圃顾我叹，吾岂仇莠蒿。","兹圃吾所职，不尔毋乃叨。","君言固近厚，吾躬敢辞劳。"],"title":"去草"}
