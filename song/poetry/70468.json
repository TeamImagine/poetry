{"author":"袁说友","id":70468,"strains":["仄平平仄○平平，平仄仄仄平平平。","平○仄仄平平平，仄仄仄仄平平平。","仄○平平平平平，仄仄仄仄平平平。","仄平仄仄平仄平，仄平平平仄平平。","仄仄平平仄○平，仄○平仄平平平。","仄平仄仄平平平，仄仄仄平○仄平。","仄平平仄○平平，仄仄○平平仄○。","仄平仄仄平平平，仄平平仄平平平。","平平仄仄仄仄○，仄仄仄○平平平。","平平仄仄平仄平，平平仄仄平平平。","仄平仄仄平仄平，仄平仄仄平平平。","仄平仄仄平仄○，平平仄仄平○平。","仄平仄仄平平平，仄平平仄平平平。","平平仄仄平仄平，仄平○仄平○平。","仄平○仄平仄平，仄仄仄平平仄平。","仄平平仄仄仄平，仄平○仄仄平平。","平平仄仄平仄平，仄○仄仄○平○。","仄平仄○平仄平，仄仄仄仄平平平。","平平仄仄○平平，仄平仄仄平平平。","仄平仄仄平仄平，平平仄仄平平平。","仄仄仄仄仄仄○，平平仄仄平平平。"],"paragraphs":["丈夫忧国如忧身，疴痒疾痛均伤生。","胸中百药寒凉明，有疾一试真权衡。","我观周郎真豪英，落落磊磊通而清。","少年志欲天下平，夜光无因匹夫惊。","万卷堆胸兀相撑，尚论千载欣谈兵。","不堪北首瞻神京，抵掌不平中屡鸣。","老来符竹疏新荣，捧檄正须堪一行。","舌翻衮衮倾波瀛，察讥之说何铿鍧。","龙头悦怿意若迎，领略健论心为倾。","朱轓好去方北征，黄堂暇日烦经营。","老狐恋恋巢穴成，两雏竞鬭夸纷争。","料公志略须纵横，边尘一洗诛长鲸。","片言定可攻聊城，覆巢熏穴无余氓。","牢盆细务毋太萦，簿书期会毋留情。","只今了却功与名，大副昔年梁楚声。","我来踪迹水上萍，与公相望几连甍。","交情契合逾弟兄，颉颃上下相嘲评。","有时立论披腹呈，彼此浩气俱峥嵘。","公今事业行轩轰，我怀礧磈方聋盲。","愿公不负忠与诚，归来阔步名公卿。","愿我百念一羽轻，公乎访我惟岩耕。"],"title":"送周可大守通州"}
