{"author":"骆宾王","id":34263,"strains":["仄平○仄仄，仄仄仄○平。","仄仄○平仄，○○仄仄平。","仄平平仄仄，平仄○平平。","平仄平平仄，平平仄仄平。","仄平○仄仄，平仄仄平平。","仄平平仄仄，仄仄仄平○。","仄平平仄仄，仄仄仄○平。","仄仄平平仄，仄仄平平平。"],"paragraphs":["养蒙分四渎，习坎奠三荆。","徙帝留余地，封王表旧城。","岸昏涵蜃气，潮满应鸡声。","洲迥连沙静，川虚积溜明。","一朝从捧檄，千里倦悬旌。","背流桐柏远，逗浦木兰轻。","小山迷隐路，大块切劳生。","唯有贞心在，独映寒潭清。"],"title":"早发淮口望盱眙"}
