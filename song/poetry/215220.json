{"author":"杨时","id":215220,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["千里濒江地可毛，结庐何必故山椒。","载醪不过斜川路，饮水谁同陋巷瓢。","勿问鸡虫闲得失，但知鹏鷃各逍遥。","黄尘满眼僧窗静，坐对风花意已消。"],"title":"荆州书事二首  其二"}
