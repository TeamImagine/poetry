{"author":"虞俦","id":62196,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄平平仄仄平。"],"paragraphs":["玉琯新阳七日来，天将风月赋诗才。","别来又喜逢初度，相望何由把一杯。","霜后不凋门外柳，春前已折陇头梅。","团栾今夜华堂燕，应念三州数往回。"],"title":"十一月三十日乃耘老弟生朝余是日也宿留富阳驿中念之殊不胜情因赋一诗俟到吴门有便寄去"}
