{"author":"卫博","id":56599,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["头角峥嵘冠八龙，相逢宛马昔从东。","披怀一笑交情重，转眼三年世事空。","浪迹偶登君子里，岁寒今见古人风。","新诗欲报非琼玖，涉猎由来愧吕蒙。"],"title":"次韵王大光见赠"}
