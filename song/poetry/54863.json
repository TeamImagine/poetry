{"author":"朱熹","id":54863,"strains":["平平仄平平，平仄仄平仄。","仄平平仄平，仄仄仄平仄。","仄仄仄平平，仄仄仄○仄。","仄○仄仄仄，平平仄○仄。","平仄平仄平，仄仄仄平仄。","平仄平仄平，平平仄平仄。","平平平仄仄，仄仄仄平仄。","平平仄仄仄，仄仄仄平仄。","平平仄平○，平仄仄平仄。","仄○仄平仄，仄仄仄平仄。","仄平平仄平，仄仄平○仄。","仄平平平仄，○仄仄○仄。","平平平仄○，仄平仄平仄。","仄仄○平平，平平平仄仄。","平○仄仄仄，仄仄仄平仄。","仄仄仄平平，仄平平仄仄。","仄平平仄平，仄仄仄平仄。","平平仄仄仄，平仄平仄仄。","仄平平仄平，仄○平仄仄。","仄仄仄平平，平○平仄仄。"],"paragraphs":["风霜岁云徂，尘事眯双目。","故人书鼎来，照眼一连玉。","把玩不知疲，日晏坐空腹。","卷藏什袭秘，寒光夜穿椟。","嗟予肮脏姿，十驾不能速。","丘壑聊自娱，箪瓢亦云足。","君侯湖海士，逸气谢追逐。","胡为不予鄙，乃肯顾林谷。","高轩缓前期，清梦遶双竹。","起将杜陵句，写寄玉川屋。","我穷诗未工，最觉貂难续。","感君殷勤意，吟苦屡更烛。","群公饶藻思，裂笺动盈束。","历险正摧辀，争先俄击毂。","低回欲引避，怅望曷归宿。","出吻竟无奇，彊颜终自恧。","北风催岁年，两鬓失新绿。","樊生念学稼，曹子悲食粟。","死灰宁复然，寡过良所欲。","耿耿自知明，何劳詹尹卜。"],"title":"次张彦辅韵"}
