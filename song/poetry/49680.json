{"author":"杨万里","id":49680,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，仄平平仄仄平平。","仄平平仄平平仄，仄仄平平仄仄平。"],"paragraphs":["龙尾名臣进宝奎，虎头移镇赴榕溪。","握刀将帅迎牙纛，解辫戎蛮贡象犀。","翠浪玉虹余昨梦，碧𥮾罗带入新题。","凤池鸡树公栖处，早个云飞不要梯。"],"title":"送赣守张子智左史进直敷文阁移帅八桂二首  其一"}
