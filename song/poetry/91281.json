{"author":"释居简","id":91281,"strains":["平仄平平仄仄平，仄平平仄仄平平。","平平仄仄仄平仄，仄仄仄平平仄平。","平仄仄平平仄仄，平平仄仄仄平平。","平平仄仄平平仄，仄仄平平平仄平。"],"paragraphs":["千骑前驱拥旆旌，鸟啼花发近清明。","斯文自是域中大，廷尉旧持天下平。","春到十连皆化日，风清万窍只秋声。","庐山面目无人识，应喜重来为主盟。"],"title":"送谯回庵作江东宪"}
