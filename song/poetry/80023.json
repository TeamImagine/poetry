{"author":"诸葛鉴","id":80023,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["地脉流香出翠微，不关传说是耶非。","寒风隠隠鸣松涧，急溜潺潺泻石矶。","此日无鸾飞碧落，当年有女著青衣。","闲将陆羽茶经较，只载中泠一瓮归。"],"title":"青衣泉"}
