{"author":"李正民","id":242138,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["赤子潢池久弄兵，暂辞台席抗蜺旌。","屏风隔坐方调燮，棨戟前驱遽远征。","淮蔡巳瞻裴相节，秦川犹列武侯营。","策勋未用膺光宠，待复中原致太平。"],"title":"闻吕丞相还朝  其二"}
