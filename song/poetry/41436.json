{"author":"陆游","id":41436,"strains":["仄平平仄仄平平，仄仄平平仄仄平。","平仄仄平平仄仄，仄平平仄仄平平。","平平仄仄仄平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["雨余残日入疏篱，变化相乘乃尔奇。","千嶂暮云收尽后，一年秋暑洗空时。","如山酒券不相贷，隔巷衣砧如许悲。","剩欲出门纾滞思，交亲零落与谁期。"],"title":"晚晴"}
