{"author":"晁说之","id":219187,"strains":["平仄仄○仄，仄仄平平仄仄仄。","仄仄仄平仄，平平仄仄平仄仄。","仄仄仄平平○平，仄仄仄○平仄仄。","平平仄仄仄仄平，平平平仄平平仄。","平平仄○平○平，仄仄仄平平仄仄。","平仄○平仄仄平，平平仄仄仄平平。"],"paragraphs":["桃李不如菊，露下花开意自足。","菊亦谢桃李，妖葩艳萼能入俗。","把菊比君君更清，爱菊肯教陶令独。","君今渐作富贵家，平头奴子红腰束。","人谁敢号髯参军，见者面柔辞气曲。","惟有禅翁向晚秋，东篱细步想风流。"],"title":"和资道山路见菊杂言"}
