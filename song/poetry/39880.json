{"author":"陆游","id":39880,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["志士能轻万户封，野人自爱一枝筇。","行穷绿岸呼船渡，籴得黄粱就碓舂。","林外人家明远火，月边僧阁下疏钟。","江村不用愁孤绝，小店茅檐尽见容。"],"title":"暮行"}
