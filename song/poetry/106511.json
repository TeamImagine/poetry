{"author":"程公许","id":106511,"strains":["仄仄平平仄仄平，仄平仄仄仄平平。","平平仄仄仄平仄，仄仄平平平仄平。","仄仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["四望奇观广莫同，瘦藤拄入画图中。","晴烟杳霭景无尽，醉眼糢糊鸢堕空。","邑蕞也曾基相业，井眢谁复现神通。","漫劳二妙相追逐，胜处宜搜未易工。"],"title":"𪸩父道父携酒相伴饮飞赴寺四望亭"}
