{"author":"陈造","id":58764,"strains":["○仄○平仄，平平仄仄平。","仄仄○平平，仄仄○仄平。","平仄仄○○，仄仄平仄○。","仄仄平仄平，平仄平仄○。","平平平○仄，仄平仄仄平。","仄仄仄平仄，平○○仄○。","仄仄平？平，仄仄平○平。","平仄平仄平，平仄仄仄平。"],"paragraphs":["昭代论豪杰，崔侯允武文。","小却折遐冲，厚用当致君。","敷政极中和，殖学根典坟。","士有砆玉岐，公自泾渭分。","何人非教育，二臧实不群。","两两计偕去，名犹壅上闻。","试袖于𫇭歌，往拜刘将军。","心醉公瑾前，何待麹糵醺。"],"title":"送臧子与子仪之楚州告免解二首  其二"}
