{"author":"孟郊","id":11942,"strains":["仄仄平仄平，仄平平平仄。","仄平平仄仄，平仄平○仄。","仄仄○仄平，仄仄仄仄仄。","平平仄平仄，仄仄仄平仄。","平仄仄平平，平平平仄仄。","仄平仄○仄，○○仄平仄。","仄○仄仄平，仄仄仄平仄。","仄仄仄○仄，平平仄仄仄。","仄仄仄平○，仄○仄平仄。","仄平仄平平，平仄○仄仄。"],"paragraphs":["汝水无浊波，汝山饶奇石。","大贤为此郡，佳士来如积。","有客乘白驹，奉义惬所适。","清风荡华馆，雅瑟泛瑶席。","芳醑静无喧，金尊光有涤。","纵情孰虑损，听论自招益。","愿折若木枝，却彼曜灵夕。","贵贱一相接，忧悰忽转易。","会合勿言轻，别离古来惜。","请君驻征车，良遇难再觌。"],"title":"汝州陆中丞席喜张从事至同赋十韵"}
