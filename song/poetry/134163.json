{"author":"释文珦","id":134163,"strains":["平平仄平仄，仄仄○仄平。","仄仄仄○仄，仄平仄仄平。","○仄仄平仄，平平仄平平。","平平○○仄，平仄平平平。","平平仄平仄，仄仄平○平。","仄○仄○平，仄仄平平平。"],"paragraphs":["今朝送君处，草色如许新。","后会既难定，别愁那易陈。","分手限吴越，烟波渺无津。","云山更重叠，归与何峰邻。","凭人问消息，或恐非其真。","不如早重来，勿使山猿嗔。"],"title":"送僧东归"}
