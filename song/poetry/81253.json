{"author":"张镃","id":81253,"strains":["仄仄平平仄仄平，仄平平仄仄平平。","平平仄仄仄仄仄，仄仄仄平平仄平。","仄仄平平平仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["谒客冲泥路有声，笋舆风里转高城。","秋山正要一意看，晓日倍添双目明。","浅泺鸱盘思腐啄，孤汀鹤立念遐征。","世间似我诗多有，莫漫逢人道姓名。"],"title":"湖上呈虞仲房"}
