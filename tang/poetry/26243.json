{"author":"温庭筠","id":26243,"strains":["仄仄平平仄仄平，平平平仄仄平平。","平平平仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["月缺花残莫怆然，花须终发月终圆。","更能何事销芳念，亦有浓华委逝川。","一曲艳歌留婉转，九原春草妒婵娟。","王孙莫学多情客，自古多情损少年。"],"title":"和友人伤歌姬"}
