{"author":"邹浩","id":220685,"strains":["平平仄平平，平仄仄仄仄。","仄仄平仄平，平○仄平仄。","平平仄○仄，仄仄平仄仄。","仄○仄平平，仄仄平平仄。","仄平○仄平，○仄平平仄。","仄平平仄平，○仄平平仄。","平仄仄平平，平仄仄平仄。","仄仄平仄平，平平仄平仄。"],"paragraphs":["秋风歘来归，秋事日夕动。","叶净嵩岭高，烟空颍川纵。","茅斋郁其傍，妙与猿鹤共。","拂衣问前途，不作河滨梦。","念君如病松，重以旻天恸。","未屠朱子龙，且集黄公凤。","伊予亦何为，于此迭宾送。","慎勿甘自埋，斯文要梁栋。"],"title":"分韵送德符还山得送字"}
