{"author":"韩元吉","id":29516,"strains":["平仄平平仄仄平，仄平平仄仄平平。","平平仄仄平平仄，平仄平平平仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。"],"paragraphs":["林壤欣欣乐有余，杖藜常及晓鶑初。","春风入户花开落，晴日当窗云卷舒。","契阔经年千里面，平安满眼数行书。","弟兄州县真劳尔，畴昔交游半石渠。"],"title":"次韵子云春日  其一"}
