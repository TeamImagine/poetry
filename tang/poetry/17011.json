{"author":"白居易","id":17011,"strains":["仄仄仄平仄，仄仄平仄○。","仄仄仄仄仄，平仄平仄平。","平平仄仄仄，仄仄仄○平。","仄平仄仄仄，仄仄平仄平。","平仄平平平，平仄仄平平。","平平仄仄仄，平仄○平平。","仄仄仄平平，仄仄○仄平。","仄平平平仄，仄平平仄○。","平平○○仄，仄仄平仄平。"],"paragraphs":["解印出公府，斗薮尘土衣。","百吏放尔散，双鹤随我归。","归来履道宅，下马入柴扉。","马嘶返旧枥，鹤舞还故池。","鸡犬何忻忻，邻里亦依依。","年颜老去日，生计胜前时。","有帛御冬寒，有谷防岁饥。","饱于东方朔，乐于荣启期。","人生且如此，此外吾不知。"],"title":"咏兴五首 解印出公府"}
