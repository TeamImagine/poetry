{"author":"欧阳修","id":79362,"strains":["平平仄仄仄平平，仄仄平平仄仄平。","仄仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["平湖十顷碧琉璃，四面清阴乍合时。","柳絮已将春去远，海棠应恨我来迟。","啼禽似与游人语，明月闲撑野艇随。","每到最佳堪乐处，却思君共把芳卮。"],"title":"初至颍州西湖种瑞莲黄杨与郡官小酌其上聊书所见寄淮南转运吕度支发运许主客"}
