{"author":"吴潜","id":123275,"strains":["仄仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["九折羊肠路险巇，险巇过了始平夷。","风霜雨露无非教，菌槿椒兰各有时。","退步元来天地阔，扪心自是鬼神知。","莫嫌载月舟如洗，赢得清名满海涯。"],"title":"饯赵物斛三首  其一"}
