{"author":"苏辙","id":197142,"strains":["仄平平仄平，平仄仄平仄。","仄平仄平仄，○仄平平仄。","仄平仄平仄，平○仄平仄。","平平仄平仄，仄仄仄平仄。","平平平○仄，○仄仄平仄。","仄平平仄仄，平仄仄仄仄。","平平仄仄仄，仄仄平○仄。","仄○仄仄平，仄仄平○仄。","仄○仄仄仄，平仄仄○仄。","仄仄平仄平，平平仄平仄。"],"paragraphs":["托身游宦乡，终老羡箕颍。","隠居亦何乐，亲爱形随影。","念兄适吴越，霜降水初冷。","翩然事舟楫，弃此室庐静。","平明知当发，中夜抱虚警。","永怀江上宅，归计失不猛。","人生徇所役，有若鱼堕井。","远行岂易还，剧饮终难醒。","不如早自乞，闲日庶犹永。","世事非所忧，多忧亦谁省。"],"title":"次韵子瞻颍州留别二首  其一"}
