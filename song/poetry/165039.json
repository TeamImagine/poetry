{"author":"罗升","id":165039,"strains":["仄仄平平仄仄平，平平仄仄仄平平。","平平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，平仄平平仄仄平。"],"paragraphs":["一别炉峰十载余，重来相对雪消初。","湖中怒长阳侯气，林外先生佛子庐。","鼎镬梦回山屐在，尘埃业重草堂疏。","匆匆未副登临愿，终拟诛茅赋卜居。"],"title":"雪后望庐山"}
