{"author":"范成大","id":43649,"strains":["仄仄平仄平仄平，仄平平平仄仄平。","仄仄平平○仄仄，平仄○仄平平平。","○仄平仄仄仄仄，平平仄仄仄平仄。","平平仄平平仄平，平仄仄仄平平仄。","仄平平平仄平平，仄○仄仄平○○。","○平仄仄平平平，仄仄仄平平仄平。"],"paragraphs":["二水之会新作亭，主人文章子墨卿。","我记斯亭且不朽，千载当与文俱鸣。","题榜谁欤汉使者，风流好事饰儒雅。","平生两君吾故人，安得系马亭阶下。","鼓旗西征上奔泷，所思不见心难降。","瞿塘纵有文鳞双，爱莫致之章贡江。"],"title":"寄题赣江亭"}
