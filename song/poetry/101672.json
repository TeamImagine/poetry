{"author":"赵抃","id":101672,"strains":["平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。"],"paragraphs":["元是玉皇香案吏，等闲吟笑即成文。","松廊驻节排千骑，山迳寻真步五云。","谏院高风矜共赏，宪台清论喜同闻。","三贤一会诚难有，归暮休辞酒十分。"],"title":"次韵程给事同孙觉学士杨宪景略游天衣寺"}
