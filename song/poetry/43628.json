{"author":"范成大","id":43628,"strains":["仄仄平平仄仄平，平平平仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，平仄平平仄仄平。"],"paragraphs":["重倚春林泪竹枝，南游风物鬓成丝。","难寻桂岭千峰梦，更了湘山一段奇。","来去别无心外法，行藏休问塔中师。","若论大施门前事，竿木逢场且赋诗。"],"title":"题湘山大施堂"}
