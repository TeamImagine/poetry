{"author":"李廌","id":218731,"strains":["平平平平仄，仄仄平仄仄。","平平平仄仄，平仄平平仄。","平平平仄平，平仄仄平仄。","仄仄平仄仄，仄仄仄仄仄。","○仄仄仄平，○平仄平仄。","仄仄仄仄平，○仄仄平仄。","仄平仄平平，仄仄○平仄。","平平仄○仄，平仄平仄仄。","平平仄仄平，○平仄平仄。"],"paragraphs":["平生曹华国，志意多感慨。","尘埃迷俯仰，肮脏游方外。","余尝贤若人，心以古人待。","食蘗甘有味，舐蜜遇潜虿。","赍恨没九原，长屯竟无泰。","宿草揜一丘，长夜遂千载。","喜君好男儿，赠语颇刚快。","弓裘解传业，门户兹有赖。","文章第美身，长门不须卖。"],"title":"曹华国之子赠诗次韵答之"}
