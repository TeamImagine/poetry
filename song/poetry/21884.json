{"author":"员兴宗","id":21884,"strains":["仄仄平平仄仄平，平平仄仄仄平平。","平平平仄平平仄，平仄平平仄仄平。","平仄平平仄平仄，平平仄仄平平平。","平平仄仄平平仄，仄仄平平仄仄平。"],"paragraphs":["雪态垂垂鬓两边，官身底事厌蓬旋。","秋风莼鲙归张子，春草池塘赋惠连。","诗卷清思出冰玉，扁舟活计任湖天。","南山得去初心遂，冷笑襄阳孟浩然。"],"title":"次韵送邓祭酒  其一"}
