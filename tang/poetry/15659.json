{"author":"白居易","id":15659,"strains":["仄平仄仄仄，平仄平仄仄。","仄仄仄平平，仄仄仄仄仄。","仄平仄平仄，○仄○平仄。","平仄平仄平，平平平仄仄。","平平○仄仄，仄仄○平仄。","○仄仄仄平，平平平仄仄。"],"paragraphs":["上人处世界，清净何所似。","似彼白莲花，在水不着水。","性真悟泡幻，行洁离尘滓。","修道来几时，身心俱到此。","嗟余牵世网，不得长依止。","离念与碧云，秋来朝夕起。"],"title":"赠别宣上人"}
