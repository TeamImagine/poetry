{"author":"徐铉","id":37345,"strains":["平仄平平仄仄平，平平平仄仄平平。","平平仄仄平平仄，仄仄平平仄仄平。","仄仄仄平平仄仄，平平平仄仄平平。","平平仄仄平平仄，仄仄平平仄仄平。"],"paragraphs":["西院春归道思深，披衣闲听暝猿吟。","铺陈政事留黄阁，偃息神机在素琴。","玉柄暂时疏末座，瑶华频复惠清音。","开晴便作东山约，共赏烟霞放旷心。"],"title":"右省仆射相公垂览和诗复贻长句辄次来韵"}
