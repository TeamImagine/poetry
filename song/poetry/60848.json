{"author":"许及之","id":60848,"strains":["平平平仄仄平平，仄仄平平仄仄平。","平仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平平仄仄，仄平平仄仄平平。"],"paragraphs":["星文人事古难磨，女织男耕力最多。","河鼓有神司带犊，天孙垂象验飞梭。","因依鸿烈成桥语，泛滥长生旧殿歌。","伉俪流传钧是亵，玉川无赖太风波。"],"title":"次韵酬张岩卿七夕"}
