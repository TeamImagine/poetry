{"author":"葛胜仲","id":231021,"strains":["平平平仄仄平平，仄仄平平仄仄平。","平仄平平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["云山佳处复跻攀，景物依然得破颜。","春事阑珊三月尾，时光荏苒七年间。","重来怀绂成何事，归去抽簪幸有山。","且尽一杯今日乐，投林飞鸟会知还。"],"title":"次韵中散兄将到先示诗"}
