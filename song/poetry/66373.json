{"author":"楼钥","id":66373,"strains":["平平○平平，仄仄仄仄仄。","仄仄平仄仄，仄仄○仄仄。","仄平仄仄仄，仄仄仄平仄。","仄平平仄平，平仄仄平仄。","仄仄平仄仄，平平○○仄。","仄仄仄仄仄，仄平平仄仄。","○平○○仄，仄仄仄平仄。","仄○仄仄仄，平仄平平仄。","仄仄○平平，○仄仄平仄。","仄仄仄○○，仄仄仄平仄。","仄平○○平，平平平仄仄。","○○仄平平，仄仄仄○仄。","平○仄平仄，仄仄仄○仄。","平仄平平○，平平仄平仄。","平平平仄平，仄仄平平仄。","仄仄○平仄，平平仄平仄。","仄平○平仄，仄仄平平仄。","仄仄平仄仄，仄平仄仄仄。","平平仄仄平，仄仄平仄仄。","平仄仄仄仄，○平仄仄仄。","○仄平平平，仄仄平平仄。","仄仄平平平，平仄平仄仄。"],"paragraphs":["清朝重争臣，选取妙一世。","矫矫刘御史，一鹗胜百鸷。","顾瞻最有力，步武亦严毅。","一生忧国心，千古敢言气。","气足充所学，文能行其意。","遇事辄奋发，触邪无顾忌。","乘骢行且止，敛手已知避。","但思补衮阙，何暇为身计。","独立当雷霆，三进气弥厉。","去鲁固迟迟，出昼岂濡滞。","上终行其言，群贤争挽致。","将输向潼川，寓直尚中秘。","风裁仰清峻，进退审难易。","伊昔联周行，睽违十余岁。","来为同舍郎，愈笃金兰契。","洗眼看腾上，宁知揽征袂。","抗章叹高绝，勇退尤知愧。","去勿穷日力，予环日月冀。","承君送道乡，硬语吁可畏。","毋以此自满，当为不止是。","临别提斯言，少尽交朋谊。","万里苟同心，吴蜀安有异。"],"title":"送刘德修少卿潼川漕"}
