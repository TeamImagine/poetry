{"author":"徐集孙","id":139844,"strains":["平仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["高蹈槐梢与柳阴，争鸣直到日西沉。","初无识见偏容喙，不读诗书却好吟。","风露细餐虽足饱，山林为计更宜深。","所谈幸尔非人事，逆耳从来欠赏音。"],"title":"蝉"}
