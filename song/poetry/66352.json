{"author":"楼钥","id":66352,"strains":["仄平平平平，仄仄仄仄○。","○平平仄仄，仄仄平平平。","仄○仄仄平，平仄仄平平。","仄仄平仄平，仄仄仄仄平。","平平○平平，○仄平仄平。","平平仄仄仄，仄平平仄平。","？平仄仄仄，仄仄平○平。","○平○平仄，平平仄平○。","仄平仄平仄，○平仄平○。","仄平仄仄平，平平仄平平。","仄仄仄仄仄，平仄仄仄平。","平仄○仄○，平仄○仄平。","仄仄仄平平，仄平仄平平。"],"paragraphs":["我生东南陬，不识蜀道难。","观君眉宇秀，想见岷峨山。","汉廷射策时，连璧照鸳班。","伯氏书万言，逸驾不可攀。","兹焉从君游，颇得窥一斑。","仙凡隔弱水，接辞良亦艰。","矧兹万里别，望望何当还。","三苏骑鲸去，词章满人间。","岂无后来者，遗珠有余叹。","愿君效乐全，飞章达天关。","报国此最急，余事付等闲。","宣室行见思，朝暮当予环。","别语敢言诗，属联不容悭。"],"title":"送杨嗣勋校书守眉山"}
