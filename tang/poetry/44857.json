{"author":"徐昌图","id":44857,"strains":["○平平仄平平仄，仄仄平平○仄仄。","仄平平仄仄平平，仄仄仄平○仄仄。","○平仄仄平平仄，平仄平平平仄仄。","平平仄仄仄平平，平仄○○平仄仄。"],"paragraphs":["沈檀烟起盘红雾，一箭霜风吹绣户。","汉宫花面学梅妆，谢女雪诗栽柳絮。","长垂夹幕孤鸾舞，旋炙银笙双凤语。","红窗酒病嚼寒冰，冰损相思无梦处。"],"title":"木兰花"}
