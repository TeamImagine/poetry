{"author":"陆游","id":42603,"strains":["仄平仄仄平，平仄仄仄仄。","仄仄仄仄平，仄平仄平仄。","仄平○仄仄，仄仄平仄仄。","仄仄仄○平，平平仄○仄。","平仄仄仄平，平仄仄仄仄。","平平仄平仄，平仄平仄仄。"],"paragraphs":["一鸦振羽鸣，窗色忽已缟。","众鸟次第来，各矜语言好。","病夫正拥被，宛若儿在褓。","跣婢职衣襦，丫童谨除扫。","红日已入帘，吾岂尚恨早。","悠然一杯粥，顽钝聊自保。"],"title":"病中自遣三首  其二"}
