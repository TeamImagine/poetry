{"author":"释正觉","id":4473,"strains":["仄平平平仄仄仄平，仄平平平仄仄仄仄。","仄○仄○平○平，仄平仄平平○仄。","？仄平平平仄平，平仄平平平仄仄。","仄仄仄仄仄○○，仄仄○平平仄仄。","仄仄平平平平仄平，仄平仄仄平仄平仄。","平平平平平仄仄仄平，仄仄仄仄平仄仄仄仄。"],"paragraphs":["道绵绵兮用也不勤，道绵绵兮寂也不灭。","二乘困堕于空无，众生执迷于分别。","菩萨区区于进修，诸佛唠唠于演说。","一句子妙出三乘，一念闲功超万劫。","水月茫茫兮舟棹闲，雪云冉冉兮路岐绝。","明明灵灵兮唯己自知，大辩若讷兮大巧若拙。"],"title":"偈颂七十八首  其五三"}
