{"author":"刘言史","id":18015,"strains":["仄仄○平仄平仄，仄平○仄仄平仄。","平平仄仄仄仄平，仄○仄仄仄平○。","平平仄平平仄仄，仄平仄仄平仄仄。","仄仄平○仄仄平，仄仄○○○仄仄。","○平仄仄平平仄，仄仄平平仄平仄。","仄仄平○仄仄平，仄平○仄仄平○。","仄仄仄○平仄仄，仄平平仄仄平平。"],"paragraphs":["刹利王孙字迦摄，竹锥横写叱萝叶。","遥知汉地未有经，手牵白马遶天行。","龟兹碛西胡雪黑，大师冻死来不得。","地尽年深始到船，海里更行三十国。","行多耳断金环落，冉冉悠悠不停脚。","马死经留却去时，往来应尽一生期。","出漠独行人绝处，碛西天漏雨丝丝。"],"title":"送婆罗门归本国"}
