{"author":"刘禹锡","id":10787,"strains":["平平平平仄，平仄仄仄平。","仄平平仄仄，○仄平仄平。","仄仄仄平平，平仄仄平平。","仄仄平仄仄，平平平仄平。","仄平○仄仄，平仄仄平仄。","仄平仄平仄，仄仄平平平。","仄仄仄仄平，平平仄平平。","仄○仄仄仄，平仄平平平。","平○仄仄平，仄仄仄平平。","平平仄仄仄，仄仄仄仄平。","平仄平平平，平平仄平平。","仄平平仄仄，仄仄平平平。","仄仄平仄仄，平○仄○平。","平平仄仄仄，仄仄平仄平。","仄平仄仄仄，平仄仄仄平。","平平仄○仄，仄仄仄仄平。","平平仄仄平，仄仄平仄平。","平仄平仄仄，平平仄○平。"],"paragraphs":["君言罗浮上，容易见九垠。","渐高元气壮，汹涌来翼身。","夜宿最高峰，瞻望浩无邻。","海黑天宇旷，星辰来逼人。","是时当朏魄，阴物恣腾振。","日光吐鲸背，剑影开龙鳞。","倏若万马驰，旌旗耸奫沦。","又如广乐奏，金石含悲辛。","疑其有巨灵，怪物尽来宾。","阴阳迭用事，乃俾夜作晨。","咿喔天鸡鸣，扶桑色昕昕。","赤波千万里，涌出黄金轮。","下视生物息，霏如隙中尘。","醯鸡仰瓮口，亦谓云汉津。","世人信耳目，方寸度大钧。","安知视听外，怪愕不可陈。","悠悠想大方，此乃杯水滨。","知小天地大，安能识其真。"],"title":"有僧言罗浮事因为诗以写之"}
