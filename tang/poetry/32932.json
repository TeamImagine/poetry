{"author":"杜荀鹤","id":32932,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","仄平平仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["自言因病学休粮，本意非求不死方。","徒有至人传道术，更无斋客到禅房。","雨中林鸟归巢晚，霜后嵒猿拾橡忙。","争似吾师无一事，稳披云衲坐藤床。"],"title":"赠休粮僧"}
