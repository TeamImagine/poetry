{"author":"陆游","id":37853,"strains":["平仄平平仄仄平，仄平仄仄仄平平。","仄平仄仄平平仄，平仄平平仄仄平。","平仄仄平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["旋削甘瓜进酒卮，断云漠漠斗离离。","北临积水风来壮，东恨长林月上迟。","秋近不堪闻急杵，夜凉已复怯轻𫄨。","天孙老抱河梁恨，岂独人生事可悲。"],"title":"露坐二首  其一"}
