{"author":"苏轼","id":194696,"strains":["平平仄平仄，仄○平平平。","平平仄平仄，仄仄平平平。","平平仄平仄，平仄平平平。","平平仄○仄，仄仄平平平。","仄平平仄平，平仄仄仄平。","平仄平仄仄，平仄平平平。","平平仄平仄，平仄○平平。","仄仄○仄仄，平平仄平平。","平平仄平平，平仄平仄平。","仄仄仄仄仄，平平仄平平。","平平仄平平，○○平仄○。","仄仄仄平○，○平仄平平。","平平平仄仄，仄仄仄仄平。","平平平○仄，仄仄平平平。"],"paragraphs":["千寻挂云阙，十顷含风湾。","开门弄清泚，照见双铜镮。","池台半禾黍，桃李余榛菅。","无人肯回首，日暮车班班。","使君非世人，心与古佛闲。","时要声利客，来洗尘埃颜。","新亭在东阜，飞宇临通阛。","古甃磨翠壁，霜林散烟鬟。","孤云抱商丘，芳草连杏山。","俯仰尽法界，逍遥寄人寰。","亭亭妙高峰，了了蓬艾间。","五老压彭蠡，三峰照潼关。","均为拳石小，配此一掬悭。","烦公为标指，免使勤跻攀。"],"title":"南都妙峰亭"}
