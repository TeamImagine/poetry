{"author":"华镇","id":211946,"strains":["平仄平平仄，平仄仄平平。","平○平仄仄，平仄平平平。","仄仄仄平平，平平○仄平。","仄平○仄仄，仄平平仄○。","仄仄平平仄，仄平仄平平。","仄仄○仄仄，仄仄○○平。","○仄平仄平，仄平平仄平。","仄仄仄仄仄，仄仄○仄○。","仄仄仄仄仄，仄平仄平○。","仄○仄仄平，仄仄○仄平。","○仄仄仄仄，○平平仄平。","平仄仄○○，平平仄平平。","平平仄平○，○仄仄平平。","仄平平平平，○平平仄平。"],"paragraphs":["唐昔先天后，天步复清平。","君王图治定，槐棘来群英。","渭水亦投竿，莘原犹弃耕。","丈夫敦志尚，不为轩冕轻。","矫矫同州守，素风独峥嵘。","慷慨论十事，激切观王明。","献纳无迕言，始来歆大烹。","富贵岂不念，直道思有行。","驭者信所学，不为嬖奚更。","况当秉国钧，见利难自倾。","行己或可枉，乘轩何所荣。","风虎既相从，云雷底光亨。","开元及贞观，当日乃悬衡。","至今夸毗人，闻风心骨惊。"],"title":"咏古十六首  其一四"}
