{"author":"苏辙","id":197760,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["白发忧民带减围，频闻慷慨赋将归。","近传道士连三咽，久悟禅门第一机。","夜永庵中诗自得，日高门外客来稀。","此心素定谁能劝，祗有丁宁诏莫违。"],"title":"次韵毛君上书求归未报"}
