{"author":"朱弁","id":247751,"strains":["仄仄仄仄平仄平，仄平仄仄平仄平。","平平仄平仄仄平，仄仄仄仄仄仄平。","平仄平平仄平仄，仄平平？仄平仄。","仄平平仄仄平仄，仄平仄平平仄仄。","平平平平仄仄平，○仄仄仄平平○。","平平仄仄○平平，平平平○仄仄平。"],"paragraphs":["俯首举尾拳一蹄，掣缰欲嗅骄不嘶。","奚官耸肩两足垂，意皃自与造父齐。","鸡目麟鬐鳯皇臆，玉山禾逺未容食。","𥬞云追雹有余地，置之画图人岂识。","精神权奇孰可班，当在白兔青龙闲。","君知此马从何来，龙眠胸中十二闲。"],"title":"刘善长出示李伯时画马图"}
