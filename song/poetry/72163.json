{"author":"曾丰","id":72163,"strains":["平平仄平○仄仄，平仄仄仄仄仄仄。","仄平仄仄仄平平，平仄平平仄平仄。","平平仄仄仄平平，仄仄仄平平平仄。","平平平仄平仄平，仄仄平○平仄○。","仄○平仄仄平平，仄仄仄平平仄仄。","仄平平仄仄仄○，仄仄仄仄平平仄。","仄平平仄平平仄，平平仄仄平平仄。","平平仄仄仄仄○，平○仄平○仄仄。","仄平平平平仄平，仄平平仄仄○仄。","仄仄平平平仄平，仄平仄○仄○仄。","平仄平仄平平平，仄○仄仄仄仄平。","仄平仄仄平仄仄，仄仄仄平仄○平。","平平仄仄仄仄仄，仄仄○平仄平平。","○平仄仄○仄平，仄平仄仄仄仄平。","平平仄仄仄仄○，仄平仄仄平平○。","平平仄平○平平，平平仄平○仄平。"],"paragraphs":["湖南岭南迎复送，车上马上觉复梦。","夜来梦入大江西，山见崆峒水章贡。","身为使者似光华，眼厌视之徒倥偬。","人贪公厌非矫情，外物皆轻吾道重。","小行吾道幸吾民，楚越已休虞芮讼。","粤人欢喜未饱间，又觉喜气吴人共。","万牛争挽楩楠入，初疑选作明堂栋。","郎星气焰万丈长，丞相大嗔凝不动。","秀才峥嵘风必摧，大材盘礴古难用。","衮舄寻公公却之，傍人乃献绣衣颂。","宾屦今满河阳门，意其所拔石若温。","浴沂岂料先与点，送客有时独留髠。","推心置我等子弟，誓报从今到儿孙。","离情欲噎难忘言，补天自有妙手存。","区区易节未足论，虎头不戴貂蝉冠。","邦人勿痴空攀辕，门人勿痴空恋轩。"],"title":"送马少卿自广东漕易江西宪"}
