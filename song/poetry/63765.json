{"author":"王质","id":63765,"strains":["平平仄仄仄平平，仄仄平平平仄平。","仄仄平平平仄仄，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平仄仄仄平平。"],"paragraphs":["弓刀陌上起征尘，行到潇湘春已深。","柳子文章亲到眼，魏公池馆故沾襟。","莫生去鲁迟迟想，且慰歌廉望望心。","泷水浯溪江不隔，肯凭鲤尾寄佳音。"],"title":"送陶茂安知永州"}
