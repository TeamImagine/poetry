{"author":"沈与求","id":250421,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄平平平仄仄，仄平平仄仄平平。","仄平仄仄平平仄，仄仄平仄仄仄平。"],"paragraphs":["千里风雷起放臣，反骚端欲陋灵均。","宦情遽逐鹏程远，喜气犹惊鹊语新。","它日锺鱼应落梦，半生尘土未酬身。","会须更整青云步，往事当令问水滨。"],"title":"单颜徒以盗失邑被谴赦令复官喜而有诗次其韵"}
