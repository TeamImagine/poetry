{"author":"李弥逊","id":253004,"strains":["平平仄平仄平仄，仄○平平平仄仄。","平○平仄仄平平，平仄○平仄平仄。","○平仄仄○平仄，仄仄平平仄平仄。","平平仄仄平仄仄，仄仄平平平仄仄。","仄平仄仄仄平仄，仄仄仄平仄平仄。","仄平仄仄仄平仄，仄仄平平仄平仄。","仄○仄平○仄平，平仄○平仄平仄。","平平仄仄仄平仄，仄仄○○○仄仄。","仄平仄平仄平仄，仄仄平平仄平仄。","仄平仄仄仄平仄，○仄○平仄平仄。","平平平仄仄○仄，仄仄平平仄平仄。","平平仄仄仄平仄，仄仄平平仄平仄。","仄平平仄仄仄平，仄仄平平仄平仄。","平平仄仄仄平仄，仄仄○平仄平仄。","平平仄仄仄○平，平仄○平仄平仄。","仄平仄仄仄仄○，仄仄平○仄○仄。","仄平平仄仄○平，仄仄平平仄○仄。","仄平平平仄仄仄，仄仄平平仄平仄。","平平○平仄平仄，平仄平平○仄仄。","○○仄仄仄平平，仄仄平平平仄仄。"],"paragraphs":["游轮走朱盖飞碧，路如羊肠山虎脊。","奇观多似九牛毛，尘服轻于一狐腋。","禅房借枕空函丈，野磴榰笻座盈尺。","阴崖日淡春杲杲，老树风悲秋索索。","丈人适意屡倾盖，舍者忘形或争席。","已浇茗碗揽文字，不捉冰纨冻𫄨绤。","饮中得仙思季真，方外分曹笑无奕。","棋锋未接已争遁，笔阵将收犹请益。","一生苦心太多事，半日闲身要投隙。","急呼隔水破烟艇，更着穿云蹑山屐。","晴峦阴障浅深画，断渚连洲耦奇画。","愚公百念久灰冷，妄境多岐自冰释。","闭门终欲老石经，煮鼎无心转金液。","舁篮二子已能步，对影三人不邀客。","蝇头比富五顷田，蜗角犹宽一区宅。","饱谙世态罢整冠，脱略尘缘等遗舄。","已甘流落卧深林，肯作纷纭踏长陌。","紫阳峨峨百步近，白水粼粼一溪隔。","床头吟蛩已催候，枝上鸣蜩行削迹。","相期日日晓脂车，去待山头霜月白。"],"title":"夏日同伯氏毕裕之守一程国材游天宁登西山国材有诗次其韵"}
