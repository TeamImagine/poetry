{"author":"度正","id":94471,"strains":["仄仄平平○平○，平平平仄平平平。","平○平仄仄平仄，平仄仄仄○平平。","平平仄仄平平仄，仄仄仄仄仄平平。","仄平仄仄○仄仄，平平仄仄平平平。","仄○仄仄○○仄，平仄仄仄○平平。","平平○平仄仄仄，仄仄仄仄○平平。","平平仄仄仄平仄，平平仄○平平平。","平平仄仄仄平仄，仄仄平平仄仄○。","平平仄仄平○仄，平仄平平仄仄平。","平平○仄仄仄仄，仄平仄仄平平平。","平平平仄仄仄仄，仄仄仄仄平○平。","仄平仄仄○平仄，仄仄○平平○平。","○○平仄仄平仄，仄仄仄仄平平平。","仄平仄仄平平仄，○平○仄平仄平。","仄平仄仄平仄仄，平仄○平○仄平。"],"paragraphs":["玉井之泉其源深，渊涵停蓄包千寻。","风行于上渺河汉，诸子浅陋其蹄涔。","茫无畔岸容鼍鳖，富有磊落潜球琳。","大原自出号学海，余波散及蕃儒林。","有如霁月当空照，罗列万象中森森。","恭惟王明可用汲，一勺沃我思贤心。","推之四海泽焦槁，元戎十乘来骎骎。","铜梁玉垒日澄浄，夜气晨光焕井参。","区区贱子愚且鲁，非曰能之学鼓琴。","殷勤三弄众掩耳，莞然一笑遭知音。","推琴而作喜欲舞，慨我得此逾兼金。","上方穆穆回元化，舍尔其谁扶当今。","传闻丹诏九霄下，衮舄未至虚宸襟。","请书国纪开皇极，雍容调燮阳与阴。","愿公自爱毋久外，天下苍生思作霖。"],"title":"寿黄侍郎"}
