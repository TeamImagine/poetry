{"author":"金履详","id":154109,"strains":["仄仄平平仄仄平，仄平仄仄仄平平。","仄平仄仄仄平仄，平仄平平仄仄平。","平仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["客里相逢岂偶然，羡君爽气浩无边。","世间固是少英物，吾辈当期不负天。","撑起元龙湖海气，撩来坡老短长篇。","化工不尽斯文在，莫学余人学圣贤。"],"title":"都下会安吉姚学林作诗奉勉"}
