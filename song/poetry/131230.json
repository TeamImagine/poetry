{"author":"刘鉴","id":131230,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["试手东风第一杯，一番人物萃欧梅。","曳裙昔惮王门峻，振铎今逢孔席开。","送酒马军江上去，持书驿使陇头来。","斯文未坠重增气，燕饭犹胜愧有台。"],"title":"和率斋王廉使三首  其三"}
