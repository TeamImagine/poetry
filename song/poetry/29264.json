{"author":"韩元吉","id":29264,"strains":["仄仄仄仄○平平，仄平仄仄平平平。","平平仄仄仄仄仄，仄仄仄仄平平平。","平平仄仄平仄仄，仄仄仄仄○平平。","平平仄仄○仄仄，平平仄仄平仄平。","仄平平平仄平仄，仄仄仄仄平平平。","仄平仄仄仄仄仄，仄仄平仄平平平。","仄平平平仄仄仄，○仄仄仄○平平。","仄平仄仄平仄仄，仄仄仄○平平○。","仄平平平平○仄，平仄仄仄平平平。","平平仄仄平仄仄，平平仄仄○平平。"],"paragraphs":["一水赴壑如奔雷，两山壁立坚谁开。","山高石限水不去，万古鬭怒何轰豗。","盘涡散作锺与釜，往往石上相萦回。","泓渟岁久深莫测，人言海眼良可猜。","不知蛟龙底无用，局促石窦真穷哉。","未能九土霈一雨，尚与千里清炎埃。","往时金虬坠玉简，中使奉诏从天来。","百年旧事今寂寞，但有雪浪飞崔嵬。","杜鹃花开兰正发，双阙万丈晴云堆。","寒声彻耳心骨爽，凌风一上吹笙台。"],"title":"桐柏观三井龙潭下为瀑布"}
