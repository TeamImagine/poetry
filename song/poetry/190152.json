{"author":"韦骧","id":190152,"strains":["仄仄平○仄，平平仄平○。","仄平平平仄，○平仄平平。","仄仄仄仄仄，仄平仄平平。","平平仄仄○，仄平仄平○。","仄仄仄○平，仄仄仄仄平。","仄平仄仄仄，仄仄平平平。","仄○平仄仄，平仄仄平平。","平平○仄平，平仄○平平。","仄仄平仄仄，仄○平仄平。","仄仄平仄○，平平仄○平。","○仄平仄仄，仄仄平平平。","仄仄平平仄，平平仄平平。","平仄仄平○，仄仄○仄平。","仄平平仄平，平仄平平平。","仄○平仄平，平平仄平平。","○仄平仄平，仄仄平仄平。"],"paragraphs":["节物惊重九，区区尚山行。","固无登高约，迟明即修程。","下马入古寺，榜悬凤凰名。","来巢古所传，至今得徽称。","拂席坐其堂，耳目一以清。","歘然壮穉集，往往持盘罂。","问其何以至，云此谢秋成。","年年当此时，村落相经营。","薄具{火真}饤饾，所将惟至诚。","感此良自叹，吾生殆如萍。","从仕徒衮衮，退亦无田耕。","去岁尝为客，今晨复遄征。","佳节眼前过，有酒难独倾。","紫萸金菊花，何以为芳馨。","岂如群野人，蹄涔自纾情。","行矣姑勉强，义命心所明。"],"title":"九日凤凰寺"}
