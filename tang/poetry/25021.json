{"author":"薛能","id":25021,"strains":["○○仄平平，平平仄仄平。","仄平平仄仄，仄仄仄○平。","○仄平平仄，平平仄仄平。","平平○仄仄，○仄仄平平。","仄仄平○仄，平○仄仄平。","平○平仄仄，仄仄○平平。","仄仄○平仄，○○○仄平。","平平平仄仄，平仄仄○平。","仄仄○平仄，平平仄仄平。","平○平仄仄，平仄仄平平。"],"paragraphs":["和吹度穹旻，虚徐接建寅。","不辞加一岁，唯喜到三春。","燎照云烟好，幡悬井邑新。","祯祥应北极，调燮验平津。","树欲含迟日，山将退旧尘。","兰萎残此夜，竹爆和诸邻。","祝寿思明圣，驱傩看鬼神。","团圆多少辈，眠寝独劳筋。","茜斾犹双节，雕盘又五辛。","何当平贼后，归作自由身。"],"title":"除夜作"}
