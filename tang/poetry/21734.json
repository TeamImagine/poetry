{"author":"杜牧","id":21734,"strains":["仄平仄仄仄平平，平仄平平仄仄平。","平仄仄平平仄仄，仄平仄仄仄平平。","平平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["一从分首剑江滨，南国相思寄梦频。","书去又逢商岭雪，信回应过洞庭春。","关河日日悲长路，霄汉年年望后尘。","愿指丹梯曾到处，莫教犹作独迷人。"],"title":"寄卢先辈"}
