{"author":"李若水","id":6959,"strains":["平平仄平平平仄，平平仄仄平平仄。","平平仄仄仄平平，仄平平仄○平仄。","仄平仄仄平平仄，平平仄仄○平仄。","仄仄平平平仄平，仄平仄仄平平仄。"],"paragraphs":["诗书学郎风骚客，奚奴控马黄尘陌。","颓阳半岭促归鸦，断云无意横山碧。","树头白塔孤城小，东风几度行人老。","夹路桃花春雨余，落红万点无人扫。"],"title":"春日途中"}
