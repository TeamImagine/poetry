{"author":"郭祥正","id":192192,"strains":["平平仄仄平，平平仄平仄。","○○平仄仄，仄仄仄平仄。","仄平平仄仄，平仄仄仄仄。","平平仄○仄，仄仄仄平仄。","平平仄○○，仄仄仄平仄。","平平仄○仄，仄仄平仄仄。","平平仄平平，仄仄仄平仄。","平平仄仄仄，仄仄仄平仄。","仄平平仄仄，○平平仄仄。","平平平○○，仄仄平平仄。"],"paragraphs":["阴云海上来，飘风亦随至。","填空翻猛雨，溢溜迸平地。","岂惟滋稼穑，高视扫瘴疠。","群山各藏晦，万壑恣吞噬。","蚊蝇暂驱除，草木起憔悴。","榕枝碧如染，荔子红欲坠。","呼儿索杯盘，四体袭凉气。","丰年固有兆，此雨信嘉瑞。","一人尧舜圣，三公夔卨备。","阴阳兹调和，乐饮真吾事。"],"title":"喜雨"}
