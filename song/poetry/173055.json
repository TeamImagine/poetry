{"author":"吴栋","id":173055,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","平平仄仄平平仄，平仄平平仄仄平。","仄仄平平仄仄仄，平平仄仄仄平平。"],"paragraphs":["玄都重到拂题尘，屈指于今十四春。","白石烟消丹灶冷，苍崖日永画楼新。","山中自笑黔馿技，天外谁知海鹤身。","洞口桃花莫相笑，刘郎犹是少年人。"],"title":"重游道岩"}
