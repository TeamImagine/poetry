{"author":"张耒","id":217785,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。"],"paragraphs":["长林脱叶委高风，晚菊依依发旧丛。","梦泽云低衔落日，中洲山断见来鸿。","行吟骚客三年谪，嗜酒衰翁百事慵。","岁晚不须求季主，从来天理有穷通。"],"title":"晚望"}
