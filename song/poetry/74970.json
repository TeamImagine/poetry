{"author":"赵蕃","id":74970,"strains":["仄仄平平仄仄平，平平平仄仄平平。","仄仄平仄平平仄，仄仄平平仄仄平。","仄仄平平仄平仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["往日苍苔满废墙，祇今新绿涨芳塘。","不唯新种荷成柄，更复添栽柳作行。","墨客休题洛神赋，主人政念水仙王。","倦游拓落浑无此，伹拟攀搴学制裳。"],"title":"赋辰州东园水乡"}
