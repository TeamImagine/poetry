{"author":"曾丰","id":72048,"strains":["仄仄平仄，仄仄平平。","仄仄平平，仄仄平平。","平平仄平，仄平平平。","仄平仄平仄，平仄仄仄仄，仄平○仄。","仄仄仄平平，平仄仄仄平，平平○平。","仄仄仄平，平仄仄仄。","平仄○仄，仄仄平仄。","仄仄○仄，仄仄平仄。","仄平仄○，仄平仄平仄。"],"paragraphs":["既浣之后，未望之先。","有诞初辰，有秩初筵。","公呼子孙，尔来吾前。","有觞弗他酭，维菊可以酒，饮之长寿。","有釜勿他烹，惟菊可以羹，餐之长生。","饮少辄酣，餐少辄饫。","公举其步，谓殆神助。","客揽其履，谓殆仙去。","惠然肯留，永为国之柱。"],"title":"九月  其五"}
