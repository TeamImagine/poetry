{"author":"谯令宪","id":83775,"strains":["平平仄仄仄平平，仄仄平平仄仄平。","平仄仄平平仄仄，仄平仄仄仄平平。","平平仄仄仄平仄，仄仄平平仄仄平。","平仄平平平仄仄，平平平仄仄平平。"],"paragraphs":["回头四十九年非，又向盆城把一麾。","苏子北窗明月夜，谪仙紫极感秋时。","来游偶契二贤迹，欲赋难酬五字诗。","前辈风流沦落尽，何人为种玉田芝。"],"title":"题三轩"}
