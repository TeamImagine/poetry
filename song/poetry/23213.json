{"author":"王十朋","id":23213,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄平平仄，仄仄平平仄仄平。"],"paragraphs":["六逸中无李谪仙，诗筒忽得旧临川。","枝芳又类燕山桂，马立欣瞻刺史天。","公似虞臣宜作牧，我惭鼠技滥烹鲜。","新诗不减颜公咏，贵若山王定不编。"],"title":"安国读酬倡集有平生我亦诗成癖却悔来迟不与编之句今欲编后集得佳作数篇为楚东诗社之光复用前韵"}
