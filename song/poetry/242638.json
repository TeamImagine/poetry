{"author":"李纲","id":242638,"strains":["仄仄○仄仄，仄仄平仄仄。","平平仄仄仄，平仄仄平仄。","平平仄平平，平仄仄仄仄。","平平仄平平，平仄仄平仄。","仄仄平仄仄，仄平平仄仄。","○平仄仄平，仄仄平平仄。","仄平平仄仄，仄仄仄平仄。","仄平仄仄仄，○仄仄○仄。","仄平仄仄平，平仄仄○仄。","平仄仄平平，平仄平？仄。","○平仄平平，平仄仄平仄。","平平仄仄平，平仄平仄仄。","○平仄平平，平仄仄平仄。","平平○○平，平平仄平仄。","仄平平仄仄，平仄仄平仄。","○○仄平平，仄仄仄仄仄。","平平平仄平，仄仄平仄仄。","仄仄仄仄平，平平仄平仄。","仄平平平平，平仄仄平仄。","○○仄仄平，平平○仄仄。"],"paragraphs":["处世如大梦，悟者能有几。","钟鸣漏已尽，耽著不知止。","贤哉颍川公，才老即谢事。","悬车筑园池，归作隐君子。","大块方逸我，顺之聊复尔。","燕居二十年，坐进端为此。","委形虽物化，妙湛本无死。","我来恨不及，犹喜识其嗣。","鬓眉皓已霜，眸子炯如水。","头着白纶巾，萧散真晋士。","传家有髙风，何必拾青紫。","衡门久不开，荒径为我洗。","相携步方塘，春渌涨清泚。","修篁间苍松，新槐杂嘉卉。","断桥堆露箨，危架引烟蘂。","荫庭桂团团，叠涧石齿齿。","萧森无俗姿，旷远含古意。","慰我放逐情，翛然百忧弭。","缅怀前人风，安得九原起。","相过不厌频，追随从此始。"],"title":"题陈氏隐圃佚老堂二十韵"}
