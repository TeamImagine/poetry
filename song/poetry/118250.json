{"author":"吴惟信","id":118250,"strains":["仄平仄仄仄平平，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["故园不恋恋西湖，赁得民居作隠居。","开口不离仁义字，闭门惟读圣贤书。","老无子息偏怜鹤，闲有工夫尽钓鱼。","酒熟自斟诗自和，功名一念已消除。"],"title":"赠任处士"}
