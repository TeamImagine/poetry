{"author":"赵蕃","id":75005,"strains":["仄平仄仄平平仄，仄仄平平仄仄平。","平仄平平平仄仄，仄平仄仄仄平平。","平平仄仄仄平仄，平仄仄平平仄平。","仄仄仄平平仄仄，仄平平仄仄平平。"],"paragraphs":["往来屡觅肩吾钓，八十初逢演义僧。","香𦶟黄连云细细，薜看石柱帔层层。","何妨杖策往幽步，频念竹炉眠曲肱。","海内故人难数见，壁间时得姓名曾。"],"title":"生米市尽处有寺名演义有二物且得甘叔异邓南秀简寿玉诗"}
