{"author":"韩愈","id":9958,"strains":["仄仄仄平平，仄平平仄仄。","○○仄仄仄，仄仄仄平○。","○仄○仄○，仄仄仄平仄。","仄○平○仄，平仄平仄○。","平○仄平仄，仄仄平仄仄。","仄平仄平仄，仄仄平仄仄。","平平平仄仄，平仄平平仄。","仄仄仄仄平，仄仄仄平仄。","平平平仄仄，仄仄平仄仄。","平平仄平仄，仄仄仄○仄。","平仄平仄仄，仄平平仄仄。","仄平仄平仄，平仄平平仄。","平平○平平，仄仄仄仄仄。","仄仄平○仄，平平仄仄○。","平平仄平平，仄仄仄平仄。","仄平平平仄，仄仄仄平仄。","平平仄平仄，仄仄仄平仄。","仄○仄平平，仄仄仄仄○。","平平仄平平，仄仄平仄仄。","平平仄○仄，平仄平仄仄。"],"paragraphs":["昔我在南时，数君常在念。","摇摇不可止，讽咏日喁𪡋。","如以膏濯衣，每渍垢逾染。","又如心中疾，针石非所砭。","常思得游处，至死无倦厌。","地遐物奇怪，水镜涵石剑。","荒花穷漫乱，幽兽工腾闪。","碍目不忍窥，忽忽坐昏垫。","逢神多所祝，岂忘灵即验。","依依梦归路，历历想行店。","今者诚自幸，所怀无一欠。","孟生去虽索，侯氏来还歉。","欹眠听新诗，屋角月艳艳。","杂作承间骋，交惊舌互舚。","缤纷指瑕疵，拒捍阻城堑。","以余经摧挫，固请发铅椠。","居然妄推让，见谓𦶟天焰。","比疏语徒妍，悚息不敢占。","呼奴具盘餐，饤饾鱼菜赡。","人生但如此，朱紫安足僭。"],"title":"喜侯喜至赠张籍张彻"}
