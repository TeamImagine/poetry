{"author":"方回","id":149272,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。","仄仄仄平仄平仄，平平仄仄仄平平。"],"paragraphs":["陈隋余习尚尘飞，可乏诗坛白羽挥。","凡物晚成华者实，如吾素论是耶非。","三生不堕扬州梦，一笑应知佛祖机。","苦学若人亦余事，真源向上更深微。"],"title":"次韵徐子英读予所抄赵章泉诗"}
