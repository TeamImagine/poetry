{"author":"梅尧臣","id":35602,"strains":["仄仄平平平，平平仄平仄。","仄仄仄平平，平○仄平仄。","仄仄仄平○，仄仄平○仄。","○平平仄○，仄仄平○仄。","仄平○仄平，平仄平平仄。","仄仄仄平平，平平仄平仄。"],"paragraphs":["晚日南城归，桥边见郎去。","远远逐郎回，罗衣汗微污。","不惜污罗衣，要与郎相顾。","留连芳苑中，肯谢花夭嫭。","傍栏思晤言，羞畏情谁谕。","草草各还家，幽怀是飞絮。"],"title":"相逢"}
