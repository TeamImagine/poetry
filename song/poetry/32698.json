{"author":"陆游","id":32698,"strains":["仄平平仄仄平平，平仄平平仄仄平。","仄仄平平平仄仄，仄平仄仄仄平平。","平平仄仄平平仄，平仄平平仄仄平。","仄仄平平仄仄仄，仄平平仄仄平平。"],"paragraphs":["雨余溪水掠堤平，闲看村童戏晚晴。","竹马踉蹡冲淖去，纸鸢跋扈挟风鸣。","三冬暂就儒生学，千耦还从父老耕。","识字粗堪供赋役，不须辛苦慕公卿。"],"title":"观村童戏溪上"}
