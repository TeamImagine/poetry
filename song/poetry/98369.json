{"author":"王遂","id":98369,"strains":["仄平平仄仄平平，仄仄平平仄平平。","仄仄仄平平仄仄，仄平仄仄仄平平。","仄平仄仄平平仄，平仄平平仄仄平。","平仄平平平仄仄，仄平平仄仄平平。"],"paragraphs":["玉麟堂上共论兵，众里逢君眼为明。","自愧腐儒宁有用，却怜志士竟无成。","学书不作千人敌，归计犹余一叶轻。","何必封狼方快意，只须垂世用诗名。"],"title":"送黄叔向归永嘉  其一"}
