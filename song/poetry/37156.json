{"author":"陆游","id":37156,"strains":["○仄仄仄仄仄平，仄平平平平仄平。","平平平平○仄平，仄平○仄仄仄平。","仄仄平仄平平平，平平仄仄仄仄平。","仄平仄仄仄平○，仄仄仄仄平平平。","仄平仄仄平仄平，平平仄仄平仄平。","仄平仄平仄平平，平平○平仄仄平。"],"paragraphs":["三十六策醉特奇，竹林诸公端可师。","秋风萧萧吹鬓丝，蟹螯正可左手持。","醉倒村路儿扶归，瞠儿不识问是谁。","浩歌起舞夜何其，北斗磊落明河移。","贵人惜醉渠自痴，黄金络马夸市儿。","一朝祸来莫支持，新州如山不可移。"],"title":"醉歌"}
