{"author":"朱熹","id":55591,"strains":["仄平平仄仄平平，仄仄平平仄仄平。","仄仄平平平仄仄，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，仄平平仄仄平平。"],"paragraphs":["地兼梁益盛中权，自昔畴咨出万全。","定喜封章来活国，故烦伏轼去筹边。","军民传诏欢声溢，妇女迎门巧笑妍。","要答君恩与人望，可无清教逮初筵。"],"title":"伏蒙制置阁学侍郎示及致政少傅相公送行长句并得窃窥酬和佳篇伏读之余不胜慰幸谨次高韵少见愚悃以饯车尘伏惟采瞩  其二"}
