{"author":"徐瑞","id":166908,"strains":["仄平仄仄仄平仄，仄平仄仄平平平。","仄平仄平仄仄仄，仄○平仄平平平。","○平仄仄仄仄仄，仄平○平平仄○。","仄○仄仄仄○仄，仄平平仄平○平。"],"paragraphs":["美人渺渺隔秋水，六年不见心茫茫。","麦昂黍低各自媚，鹤长凫短庸何伤。","荷鉏未厌素业在，读书从来真味长。","是间偪仄不称意，待晴携酒登重冈。"],"title":"留汪子明"}
