{"author":"郭祥正","id":192012,"strains":["平平平仄仄，仄仄平仄平。","仄仄仄平仄，平平○仄平。","平○平仄仄，仄仄平平平。","平平平平平，仄仄仄仄○。","平平仄○仄，平平平仄平。","仄平仄平仄，仄平仄平平。","平平○仄仄，平平平仄平。"],"paragraphs":["芳华无十日，自劝频举杯。","素发易凋落，青春难再来。","林间黄鸟啭，日下浮云开。","吴歌梁尘飞，越舞白雪回。","英雄既长往，珠金安在哉。","仅存一丘土，石麟卧蒿莱。","谁曾将浊酒，为君倾夜台。"],"title":"春日独酌十首  其四"}
