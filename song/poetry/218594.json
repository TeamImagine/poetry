{"author":"太史章","id":218594,"strains":["平平仄平仄○仄，仄平仄仄仄仄平。","仄平仄仄仄平仄，仄仄仄仄平平平。","平平仄仄平仄仄，仄仄仄仄平仄○。","仄平仄仄平平○，仄○平仄平○平。","平○仄仄平，仄○仄平平。","平平仄仄仄仄仄，仄仄仄仄○○平。","仄平平仄仄平仄，平仄平○○仄平。","仄平仄，仄仄平，仄仄平仄○平○。","仄平仄仄平仄仄，仄仄平平平仄平。","仄平平平平仄仄，平○平仄平平平。","平平仄仄仄仄仄，平仄仄平平仄平。","平仄平平平仄仄，平○平仄仄○○。"],"paragraphs":["神仙隠居尚深渺，径迂不欲与世通。","必求峭拔出林杪，俯视左右环群峰。","飞泉不测源所自，瀑注一落千丈虹。","步跻石磴旋盘折，翠荫蒙密多长松。","唐闻马练师，晋传葛仙翁。","丹灰已死不复炽，独有翰墨留遗踪。","定知华表立归鹤，谁见灵湫藏蛰龙。","白云子，信亦稀，藐视声利如尘泥。","仕途捷径非我乐，不死之乡终欲归。","玉霄峰前烟扑扑，金庭宫外云霏霏。","哀猿啸断月不古，桃杏得春还满枝。","风驭寥寥何处在，孤坟棺殓只空衣。"],"title":"桐柏崇道观"}
