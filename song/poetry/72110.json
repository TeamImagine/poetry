{"author":"曾丰","id":72110,"strains":["仄平平○平，仄仄平仄○。","平仄仄○平，仄平○仄仄。","仄平平仄平，仄仄仄仄○。","平平仄仄平，平仄平仄仄。","仄○平仄平，仄仄平仄仄。","仄仄仄仄平，仄仄仄平仄。","平平仄仄平，平平仄○仄。","○仄仄○平，○仄仄仄仄。","平平仄○平，仄仄仄○仄。","平平仄平平，平仄平仄仄。","仄平平仄平，仄仄○仄仄。","○仄仄仄平，仄仄仄○○。","仄○仄仄平，○仄仄仄仄。","仄仄仄仄平，平平仄平仄。","平平仄仄平，仄仄仄仄仄。","仄平平仄○，仄仄仄仄仄。","平仄平平平，仄仄平仄仄。","平仄平仄平，平仄平仄○。","平平平平仄，仄仄仄平仄。","平仄仄仄○，仄仄平仄仄。","仄○仄仄平，仄仄平仄仄。","平平平○平，仄仄仄仄仄。","仄仄平仄平，平仄仄仄仄。","仄仄仄仄○，仄仄平仄仄。","仄仄仄平平，仄平平仄仄。"],"paragraphs":["出门疑浪游，转眼逢杰观。","山斗路将穷，脚欹行小缓。","信筇扪石根，恍若得一间。","谽谺欲上吞，浑沌疑始判。","岂其蛟擘开，或者雷劈断。","洞转一曲关，磴道鬼为栈。","悬岩百仞余，僧圬屋其半。","其旁磊苍崖，其下踏碧涧。","峰回若相朝，水{氵虢}若相唤。","萝虬百年枝，松靷千尺干。","溜皮鳞逆生，蛰若相倒贯。","三十六洞天，往往此其冠。","或传帝所栖，其说涉漫漶。","意古隠者徒，侨家避秦乱。","围棋或著书，不觉岁月换。","断编何处藏，但有竹可汗。","残局何年终，但有柯欲烂。","疑似姑置之，杯酒酬赏叹。","移之家山旁，破甑视浮宦。","归老似未迟，欠此清一段。","上疏乞鉴湖，故事吾可按。","悠悠天听高，此计卒未办。","意外今获兹，巾帻可小岸。","况在大化中，丑好俱是幻。","有暇得娱嬉，孰疑非汗漫。"],"title":"题会昌萧帝岩"}
