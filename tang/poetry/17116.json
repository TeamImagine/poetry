{"author":"白居易","id":17116,"strains":["仄仄仄平平，平平仄仄平。","仄平平○仄，平仄仄平平。","平仄仄平仄，仄平平仄平。","仄平平仄○，仄仄仄平○。","仄仄平平○，平平仄仄平。","平平平仄仄，○○仄平平。"],"paragraphs":["北阙至东京，风光十六程。","坐移丞相阁，春入广陵城。","红斾拥双节，白须无一茎。","万人开路看，百吏立班迎。","阃外君弥重，尊前我亦荣。","何须身自得，将相是门生。"],"title":"洛下送牛相公出镇淮南"}
