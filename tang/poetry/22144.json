{"author":"许浑","id":22144,"strains":["平仄平平仄仄平，平平平仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["高阁晴轩对一峰，毗陵书客此相逢。","晚收红叶题诗遍，秋待黄花酿酒浓。","山馆日斜喧鸟雀，石潭波动戏鱼龙。","上方有路应知处，疏磬寒蝉树几重。"],"title":"长庆寺遇常州阮秀才"}
