{"author":"项安世","id":53842,"strains":["仄平平仄仄平平，仄仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄平平平仄仄，仄平平仄仄平平。"],"paragraphs":["眄柯陶令喜归园，莹玉灵均恨变丹。","朝饮夕餐和露摘，东篱南岫带云看。","仙方旧说南阳寿，异色新添霅水寒。","谁道王郎偏爱竹，也来同枕效今潘。"],"title":"又次王醇甫闻人主簿二首  其一"}
