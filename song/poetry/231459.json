{"author":"谢薖","id":231459,"strains":["平○平仄平，仄仄仄平仄。","平平平仄仄，仄仄仄平○。","平○仄仄平，仄仄仄平仄。","？平平仄平，仄仄仄○仄。","仄○平仄平，仄仄○仄仄。","○平仄○平，仄仄仄○仄。","平平○仄仄，平仄仄仄仄。","仄仄平平平，平平平仄○。"],"paragraphs":["吾闻天竺峰，耸若在天上。","峰前溪万仞，激石吼寒浪。","堂中老比丘，碧眼照林莾。","徜徉君屡游，局趣我思往。","此行何所求，岂欲除二障。","闻呼试回头，未可踏折杖。","茅檐燕寂地，山气日夜爽。","不斩凌霄藤，君归藤自长。"],"title":"送董彦速游仙岩"}
