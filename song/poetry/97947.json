{"author":"赵汝鐩","id":97947,"strains":["平平仄仄仄仄○，仄平平仄仄仄平。","平平仄仄平平仄，仄仄仄仄仄仄仄。","○平仄仄仄仄仄，仄平平仄○平平。","？平仄平仄平仄，仄仄平平仄平○。","○仄仄平仄仄仄，仄仄平平仄平平。","仄○平平仄平仄，平○○平平平平。","仄平仄平○平○，平仄仄仄平仄平。","○平仄仄○仄仄，仄仄仄平仄仄平。","仄平平仄仄○仄，仄○平仄平平平。","仄平平仄仄平仄，仄仄仄仄仄仄仄。","仄仄平仄平仄仄，仄仄平平仄平仄。","平平平仄平仄仄，仄仄平平平平仄。"],"paragraphs":["阿蛮妙舞翠袖长，臂韝珠络带宝装。","春风按试清元殿，粉白黛绿立两傍。","三郎老手打羯鼓，太真纤指弹龙香。","箜篌野狐拍怀智，觱篥龟年笛宁王。","中有八姨坐绮席，淡扫蛾眉压宫妆。","醉看阿蛮小垂手，飞燕轻盈惊鸿翔。","八姨指挥三郎听，颁赉岂惜倾篚箱。","缠头一局三百万，莫遣傍人笑大唐。","尾声方断地衣卷，忽闻鼙鼓喧渔阳。","播迁才出望贤路，玉食未进日卓午。","粝饭胡餠能几许，不饱皇孙及妃主。","阿蛮知是何处去，但见猪龙胡旋舞。"],"title":"缠头曲"}
