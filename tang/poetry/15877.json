{"author":"白居易","id":15877,"strains":["仄仄平平平仄平，仄平仄仄仄平平。","平平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["五架三间新草堂，石阶桂柱竹编墙。","南檐纳日冬天暖，北户迎风夏月凉。","洒砌飞泉才有点，拂窗斜竹不成行。","来春更葺东厢屋，纸阁芦帘著孟光。"],"title":"香炉峰下新卜山居草堂初成偶题东壁"}
