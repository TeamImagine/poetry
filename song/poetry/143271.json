{"author":"真山民","id":143271,"strains":["仄仄平平仄仄平，平平仄仄仄平平。","仄平仄仄平平仄，平仄仄平平仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["匹马平生汗漫游，如今寂寞老林楸。","小窗半夜青灯雨，幽树一庭黄叶秋。","懒看世情宁睡去，怕伤时事莫吟休。","寒蛩可是知人意，未到莎根只说愁。"],"title":"夜坐"}
