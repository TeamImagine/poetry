{"author":"米芾","id":211668,"strains":["平平仄仄仄平平，仄仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。","平仄平平仄平仄，仄平平仄仄平平。"],"paragraphs":["方瞳正碧貌如圭，六月相逢万里归。","口不谈时经噩梦，心常怀蜀俟秋衣。","可怜众热偏能舍，自是登真限莫违。","书到乡人望还舍，晋陵玄鹤已孤飞。"],"title":"苏东坡挽诗五首  其一"}
