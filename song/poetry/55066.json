{"author":"朱熹","id":55066,"strains":["平平仄平仄，仄仄仄○仄。","平平平平平，平仄仄平仄。","平平仄平仄，仄仄仄仄仄。","仄仄平仄平，平平仄平仄。","平平仄仄仄，○仄平仄仄。","平○平仄平，平仄○仄仄。"],"paragraphs":["昆仑大无外，旁薄下深广。","阴阳无停机，寒暑互来往。","皇牺古神圣，妙契一俯仰。","不待窥马图，人文已宣朗。","浑然一理贯，昭晰非象罔。","珍重无极翁，为我重指掌。"],"title":"斋居感兴二十首  其一"}
