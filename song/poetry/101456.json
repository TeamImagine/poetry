{"author":"赵抃","id":101456,"strains":["平平仄仄平平仄，平仄平平仄仄平。","平仄仄平平仄仄，平平平仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。"],"paragraphs":["江头落寞穷冬日，天末崎岖薄宦身。","休问世途千态巧，且贪杯酒十分醇。","颜间戚戚成何事，醉里熙熙即是真。","梅雪半残烟柳吐，一番消息又青春。"],"title":"饮酒"}
