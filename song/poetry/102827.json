{"author":"魏了翁","id":102827,"strains":["仄平平仄平，平平平仄平。","平平仄平仄，仄仄仄仄○。","○平仄仄仄，平平仄○平。","仄仄仄仄仄，平仄仄平平。","平平仄仄仄，平平仄平平。","平平仄仄平，○仄仄平○。","仄仄平仄仄，仄○仄平平。","仄平仄仄仄，仄平仄仄仄。","仄平平平○，仄仄仄平平。","平仄平仄仄，平仄○仄○。","仄仄仄平仄，仄仄仄○平。","仄仄仄平仄，仄仄平平平。","平平仄平仄，平平仄平平。","仄平仄平平，仄仄平仄平。","仄仄○仄仄，仄仄平平平。"],"paragraphs":["共惟仁义心，无贤愚圣狂。","纷纷万弓箭，独以寸铁当。","毫{厘里=毛}有不察，居然失其乡。","察则我固有，而失岂真亡。","周君海内秀，清姿竞球琅。","牛刀十九年，犹顾善而藏。","用世无内外，意行独安详。","乃知旦昼物，特为弱者彊。","许时京尘中，解后两匆忙。","前日同李郭，它日盟范张。","岂谓客逢客，乃或得相羊。","此道日寥落，此意谁平章。","为人作生活，悠悠老扶桑。","勉哉迪嘉猷，岁晚垂令芳。","我亦从此去，后会丘之阳。"],"title":"送周架阁以浙东提干归平江"}
