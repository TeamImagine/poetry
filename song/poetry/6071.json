{"author":"林季仲","id":6071,"strains":["平平仄仄仄平平，仄仄平平仄仄平。","仄仄平平仄平仄，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。"],"paragraphs":["曾将句读授儿童，记得何侯待我隆。","肯辟高堂舍孙宝，定知贤室赞张忠。","兰陔未遂三山养，霜树俄惊一夜风。","汤沐追封他日事，哀荣应在泪痕中。"],"title":"娄夫人挽词"}
