{"author":"韦骧","id":190132,"strains":["平平仄仄平平仄，仄仄平平仄平仄。","平平○仄仄平平，平仄平平平仄仄。","平平平仄○平平，仄仄平平仄平仄。","仄○平仄平仄平，仄仄仄○仄平仄。","平平仄仄仄仄仄，仄仄平平仄平仄。","平平仄○仄仄平，仄仄平平○仄仄。","仄○平仄○平平，○平仄仄平平仄。","平平仄仄平仄仄，平仄仄○平仄仄。","仄平平仄仄平平，平仄平平仄平仄。","仄平平仄○仄平，仄仄仄平平仄仄。"],"paragraphs":["篮舆远冒西山色，宛转羊肠踏寒碧。","岩涯深处屡腾声，何事晴云多霹雳。","寻声迤逦过枯林，始见群工劈山石。","斧斤锋刃奚足云，铁楔纵横乃为力。","随文察理以段致，大或寻常小盈尺。","心冥手应出自然，不啻庖丁操騞砉。","问其勤苦将胡为，驱车运致希酬直。","牛山濯濯罹采伐，萌蘖悄如无夜息。","此山遭值甚牛山，攻撃何年可终极。","石顽人智其奈何，智巧反为天地贼。"],"title":"观劈石"}
