{"author":"方一夔","id":152292,"strains":["仄平仄仄仄平平，仄仄平平仄仄平。","仄仄平平平仄仄，仄平平仄仄平平。","仄平平仄平平仄，仄仄平平仄仄平。","仄仄平平平仄仄，平平仄仄仄平平。"],"paragraphs":["浅谋不遂少年狂，咄咄催人鬓发苍。","深雪寒添诗兴爽，早梅清彻梦魂香。","已谙林壑投闲趣，且试神仙却老方。","闻说丹炉留近处，赢粮我欲问金堂。"],"title":"大卿先生惠药方"}
