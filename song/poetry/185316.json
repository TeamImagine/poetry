{"author":"顾临","id":185316,"strains":["平平平仄仄平平，仄仄平平仄仄平。","平仄仄平平仄仄，平平仄仄仄平平。","平平平仄平平仄，仄仄仄平平仄平。","仄仄平平平仄仄，平平仄仄仄平平。"],"paragraphs":["飘飘清骨倦黄扉，想见蓬莱出一麾。","流壑秀岩饶胜赏，过家上冢喜频归。","如淮公酿年来富，鬬虎巨螯秋正肥。","张翰思鲈方鼓颔，都门将别欲东飞。"],"title":"送程给事知越州"}
