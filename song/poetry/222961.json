{"author":"李新","id":222961,"strains":["仄平平仄○平平，平仄平平平仄○。","○仄仄平平仄仄，仄平仄仄仄平平。","仄平仄仄仄平仄，平仄平平平○平。","平平仄平仄平仄，仄仄仄平平仄仄。","仄平平仄仄仄平，仄仄仄平仄平仄。","仄○平仄仄平平，仄仄平平平仄仄。"],"paragraphs":["鸟衔桃李堕高卑，陵谷逢春花作衣。","犹忆去年携小筥，上山独自采春薇。","涧流到海住家处，今我无家何更归。","修途老来倍酸苦，晚雨一丝愁一缕。","晓征春事太半无，未尽蜀天已秦语。","仰看鸿鹄向南飞，笑杀鸱鸢争腐鼠。"],"title":"飞仙道中"}
