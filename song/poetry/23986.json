{"author":"王十朋","id":23986,"strains":["平仄平平○，仄仄仄平仄。","平○仄○仄，平仄仄仄仄。","平仄仄仄平，平平仄平仄。","仄平仄平仄，仄仄仄平仄。","仄平平仄平，仄仄平仄仄。","○平仄仄仄，平仄仄平仄。","仄仄仄仄仄，仄平仄平仄。","仄仄仄平仄，平仄○仄仄。","仄仄平仄平，平仄平仄仄。","平平○○仄，仄仄仄平仄。","平仄仄平○，平平平仄仄。"],"paragraphs":["君以民脂膏，禄尔大夫士。","脂膏饱其腹，曾不念赤子。","贪暴以自诛，诛求不知耻。","指呼有鹰犬，嗜欲肆蛇豕。","但言民至愚，孰谓天在迩。","昭然甚可畏，殃必反乎尔。","圣训十有六，简严具天理。","大字刻山骨，朝夕临坐起。","一念苟或违，方寸宁不愧。","清源庭中石，整顿自今始。","何敢警同僚，兢兢惟敕己。"],"title":"修戒石"}
