{"author":"沈辽","id":189426,"strains":["平仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","平平平仄平平仄，仄仄平平仄仄平。"],"paragraphs":["都下相逢意气欢，翩翩清兴到江干。","壮心已谢驰千里，薄禄犹惭系一官。","闲比水云随所适，朽如沟木不胜蟠。","欣然于此重相会，一读新篇九起叹。"],"title":"酬思诚见赠"}
