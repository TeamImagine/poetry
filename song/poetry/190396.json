{"author":"韦骧","id":190396,"strains":["仄平平仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，平仄平平仄仄平。","平仄仄平平仄仄，仄平平仄仄平平。"],"paragraphs":["恻微赒急意虽完，势力锱铢岂自安。","畎亩君忧家计迫，风波我畏宦途难。","敝衣非不怜原宪，尘甑其如类范丹。","情礼甚勤无以谢，愧将珉石报琅玕。"],"title":"答吕秀才"}
