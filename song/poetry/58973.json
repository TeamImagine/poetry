{"author":"陈造","id":58973,"strains":["仄仄○仄平○平，○平仄仄仄仄平。","仄仄平平仄平仄，平平仄○仄仄平。","平平○平仄平仄，平仄仄仄仄仄平。","仄仄仄仄仄仄仄，○平平仄平平平。","仄仄○○仄仄仄，仄仄仄仄仄仄平。","平平仄平仄仄仄，仄仄仄仄平仄平。","仄仄平仄仄平仄，仄仄平仄仄○平。","仄仄平仄平仄仄，仄仄平仄平平平。","平平仄仄仄仄仄，仄仄平仄○平平。","仄平平平仄仄仄，仄平仄仄仄仄平。","平平仄仄仄仄仄，仄平仄仄平平平。","仄仄仄仄仄仄仄，仄仄平仄平仄平。","仄仄平仄仄仄仄，仄平仄仄仄仄○。","仄平仄仄仄仄仄，平仄仄仄○平平。","平平平仄仄平仄，○平平仄平仄平。","仄仄仄平仄仄仄，仄平仄○平平平。"],"paragraphs":["旱气如毁民其咨，漂然一雨喜可知。","醮席龙坛揭精意，青章祝号免愧辞。","馨香了知罔时怨，耕耦亟用发尔私。","四鬴足食可倚俟，三年余蓄夫何疑。","小麦囷藏茧已择，及此得雨未后时。","阴晴向人信大巧，此柄似付吾辈持。","岂特贫窭免逋捕，抑令催敛减棰笞。","旱魃蝗蝻方踯躅，不待炎火俄歼夷。","吾皇圣德帝所佑，上瑞何必占蓍龟。","职民之忧假守事，遇灾讵可缺祷祠。","贪功谓盗古不予，读诗愧色浮清涯。","揣己未敢拜此赐，亦念佳句堪疗饥。","击钵千纸久不讲，聚头一醉属有期。","自公退食况病减，今我不乐将谁欺。","青楼歌舞有新按，中年丝竹聊自怡。","已戒隶人谨约束，酒阑一屏骊驹诗。"],"title":"急笔次梁教授韵"}
