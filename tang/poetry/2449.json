{"author":"高适","id":2449,"strains":["平平○，平平仄仄平平○。","仄平平平仄平平，平平仄仄平仄仄。","○平仄仄仄平仄，平○仄仄平仄仄。","仄平○○仄平仄，仄平平仄平仄仄。","仄仄平○○仄○，平平仄仄仄○平。","仄平仄仄平○仄，平仄○平平仄平。","平平仄仄仄平仄，仄平仄仄○平平。"],"paragraphs":["还山吟，天高日暮寒山深。","送君还山识君心，人生老大须恣意。","看君解作一生事，山间偃仰无不至。","石泉淙淙若风雨，桂花松子常满地。","卖药囊中应有钱，还山服药又长年。","白云劝尽杯中物，明月相随何处眠。","眠时忆问醒时事，梦魂可以相周旋。"],"title":"赋得还山吟送沈四山人"}
