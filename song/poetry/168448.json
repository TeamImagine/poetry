{"author":"文同","id":168448,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平仄仄仄，仄平仄仄仄平平。","仄平仄仄平平仄，仄仄平平仄仄平。"],"paragraphs":["山石巉巉磴道微，拂松穿竹露沾衣。","烟开远水双鸥落，日照高林一雉飞。","大麦未收治圃晚，小蚕犹卧斫桑稀。","暮烟已合牛羊下，信马林间步月归。"],"title":"早晴至报恩山寺"}
