{"author":"苏辙","id":198608,"strains":["仄仄仄平平，仄仄仄平仄。","平仄仄平仄，○仄平仄仄。","仄平仄○仄，仄仄仄平仄。","平○仄○○，平仄仄○仄。","平平○平仄，仄仄仄○○。","平仄仄仄平，仄仄仄○仄。","仄平仄平仄，仄仄○平仄。","平平仄仄○，平仄平平仄。","平平仄仄仄，仄仄仄○仄。","仄平仄仄仄，平仄平平仄。"],"paragraphs":["大火直南方，万物委炉炭。","微雪吐凉月，中夜初一浣。","老人气如缕，枕簟亦流汗。","披衣绕中庭，星斗嘒相粲。","鸣蜩思清露，抱叶一长叹。","栖鹊亦未安，绕树再三转。","我生仰田食，候雨占云汉。","枵然未可期，无食终谁怨。","褰帷竟不寐，夜气净如练。","爱之不忍触，惟恐朝来散。"],"title":"夏夜对月"}
