{"author":"陈造","id":59368,"strains":["平平仄仄仄平平，仄仄平平仄仄平。","仄仄平平仄仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["炉烟袅袅上晴丝，伴阅长须送似诗。","眼著昏花予已老，句锵哀玉子能奇。","随人趋步庸非俗，取意妆梳自入时。","大手只宜台合里，不应犹话鹿门期。"],"title":"次前韵谢胡运属二首  其二"}
