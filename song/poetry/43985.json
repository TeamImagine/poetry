{"author":"范成大","id":43985,"strains":["仄仄平平仄仄平，平平平仄仄仄仄。","平平仄仄平平仄，平仄平平仄仄平。","仄仄平平仄仄仄，仄平仄仄仄平平。","平平平仄平平仄，仄仄平平仄仄平。"],"paragraphs":["日夜飞帆与跨鞍，阊门川陆路漫漫。","人生自苦身余几，天色无情岁又寒。","万事惟堪六如观，一杯莫信四并难。","重阳虽过黄花少，尚有迟开玉雪团。"],"title":"阊门戏调行客"}
