{"author":"陈与义","id":3338,"strains":["○仄○仄仄，仄仄仄平仄。","仄平仄平○，○仄平平仄。","平平仄平仄，仄○仄仄仄。","平平平仄仄，仄仄仄仄仄。","平平仄仄平，仄○仄平○。","平仄平仄仄，平平仄平仄。"],"paragraphs":["三伏过几日，坐数令人瘿。","片云忽西行，庭树生光景。","须臾万银竹，壮观发异境。","天公终老手，一笑破日永。","龙公勿惮烦，事了亦俄顷。","修竹恬变化，依然半窗影。"],"title":"夏雨"}
