{"author":"陆游","id":42086,"strains":["仄仄平平仄仄平，仄平仄仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["病齿漂浮短发稀，此身犹堕乱书围。","邯郸倦枕晨炊熟，昌谷空囊晚醉归。","久困厌从人乞贷，力耕频遇岁凶饥。","行年九十穷弥甚，旅舍灯前自绽衣。"],"title":"宿近村"}
