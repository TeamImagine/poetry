{"author":"刘驾","id":26539,"strains":["仄平仄○仄，仄仄平仄仄。","平仄仄仄仄，仄仄仄○仄。","平平仄○仄，平仄仄仄仄。","○平仄仄平，平仄○平○。","○平仄仄仄，平仄仄平仄。","仄仄仄平平，平平仄○仄。","平平仄平仄，仄仄仄平仄。","平仄仄平平，仄仄平仄仄。","平平仄仄仄，仄仄平平仄。","仄仄平仄○，平平平平仄。"],"paragraphs":["十年梦相识，一觏俄远别。","征驾在我傍，草草意难说。","君居洞庭日，诗句满魏阙。","如何万里来，青桂看人折。","行装不及备，西去偶然诀。","孟夏出都门，红尘客衣热。","荒城见羊马，野馆具薇蕨。","边境渐无虞，旅宿常待月。","西园置酒地，日夕簪裾列。","壮志安可留，槐花樽前发。"],"title":"送李殷游边"}
