{"author":"王崇拯","id":208349,"strains":["仄平平仄仄平平，平仄平平仄仄平。","仄仄仄平平仄仄，平平平仄仄平平。","平平平仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["渭城杨柳已青青，强住行人听渭城。","不问使车归路远，且从樽酒满杯倾。","相逢洮塞休兵后，此去秦州照眼明。","若立螭头借前箸，且教充国事春耕。"],"title":"送王棫"}
