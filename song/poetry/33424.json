{"author":"陆游","id":33424,"strains":["仄仄平平仄仄平，仄平仄仄仄平平。","平平仄仄仄仄仄，平仄平平平仄平。","平仄仄平平仄仄，仄平平仄仄平平。","仄平仄仄平平仄，仄平平平仄仄平。"],"paragraphs":["老子从来薄宦情，不辞落魄锦官城。","生前犹著几两屐，身后更须千载名。","楼外雪山森晓色，井邉风叶战秋声。","一尊尚有临卭酒，却为无忧得细倾。"],"title":"遣兴"}
