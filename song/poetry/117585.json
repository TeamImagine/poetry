{"author":"徐鹿卿","id":117585,"strains":["仄平平仄仄平平，平仄平平仄仄平。","仄仄平平平仄仄，仄平平仄仄平平。","平平平仄平平仄，仄仄平平仄仄平。","仄仄仄平平仄仄，仄平仄仄仄平平。"],"paragraphs":["故家名姓塞乾坤，曾上欧苏涑水门。","似此高风宁几个，至今流泽到诸孙。","谭诗江上风烟圃，访我梅边竹石村。","尚有典刑堪世守，会看溟海化鹏鹍。"],"title":"赠太和曾机宜"}
