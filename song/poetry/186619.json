{"author":"杨杰","id":186619,"strains":["平仄平平仄仄平，仄平平仄仄平平。","仄平仄仄仄仄仄，平仄仄平平仄平。","平仄仄平平仄仄，仄平平仄仄平平。","仄平仄仄平平仄，仄仄平平仄仄平。"],"paragraphs":["楼上高吟思入微，白云随步拂人衣。","几行塞雁断不断，千里客帆归未归。","仓廪稻粱知国富，弟兄疆境乐家肥。","望中孰谓长安远，路去江南只数圻。"],"title":"和伯瞻郎中登郡城北楼"}
