{"author":"孔文仲","id":196718,"strains":["平仄平○平，仄仄平仄仄。","平平仄平平，仄平仄○仄。","平平平仄平，平仄仄仄仄。","平平仄平平，仄仄仄平仄。","仄平平仄平，平仄○仄仄。","仄平平仄平，平平仄平仄。","平平仄○仄，仄仄仄平仄。","仄仄仄平平，平平平仄仄。","仄平仄平仄，平仄仄平仄。","仄仄平平平，平○仄平仄。"],"paragraphs":["寻尽城中山，又访江外寺。","兰舟涉澄漪，隼旌入疏翠。","楼台初日升，岩谷宿露坠。","飞泉百禽鸣，怪石万蛇踬。","绝庵皆步登，佳木留客醉。","洞天生昼寒，桃源发春意。","烟霞暂深阔，宇宙忽殊异。","海国遇升平，铃斋无俗事。","颍川擅才敏，康乐足情意。","只恐新诗多，镌镵费年祀。"],"title":"题显孝南山寺"}
