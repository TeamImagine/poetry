{"author":"张镃","id":81342,"strains":["仄仄平平仄仄平，仄平平仄仄平平。","平平平仄平平仄，仄仄平平仄仄平。","仄仄仄平平仄仄，平平平仄仄平平。","仄平平仄平平仄，平仄平平仄仄平。"],"paragraphs":["此客南湖不易逢，几年尘外愿相从。","风流前辈亲曾识，兴寄高情老未慵。","行柳映门宜著舫，青灯同坐到闻钟。","稻畦莲渚临平境，何幸同师觅旧踪。"],"title":"芦山长老慧举见访约游其临平庵居自号云邱草堂因赠四韵"}
