{"author":"程公许","id":106553,"strains":["平平仄仄仄平平，仄仄平平仄仄平。","平仄平平平仄仄，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。"],"paragraphs":["承明三入笑陈人，药砌翻红又一春。","英毂并驰惭领袖，斐章何自称丝纶。","骏奔数幸天颜近，驽拙难胜宠渥频。","月蠹腐红无以报，囊封敢不罄披陈。"],"title":"以西省斋事被差孟夏景灵宫朝饔跪进茶酒斋宿道山"}
