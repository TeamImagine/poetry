{"author":"赵嘏","id":24320,"strains":["仄平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["楚江横在草堂前，杨柳洲西载酒船。","两见梨花归不得，每逢寒食一潸然。","斜阳映阁山当寺，微绿含风月满川。","同郡故人攀桂尽，把诗吟向泬寥天。"],"title":"东望"}
