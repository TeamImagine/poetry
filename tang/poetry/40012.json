{"author":"皎然","id":40012,"strains":["仄仄平平仄仄平，平平平仄仄平平。","平平仄仄平平仄，平仄平平仄仄平。","平仄平平仄仄仄，平平仄仄仄平平。","仄平仄仄平平仄，仄仄平平仄仄平。"],"paragraphs":["许令如今道姓云，曾经西岳事桐君。","流霞手把应怜寿，黄鹤心期拟作群。","金箓时教弟子检，砂床不遣世人闻。","桂阳亦是神仙守，分别无嗟两地分。"],"title":"和李舍人使君纾题云明府道室"}
