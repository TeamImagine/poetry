{"author":"李纲","id":244948,"strains":["平平平仄仄平平，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平平仄平。","仄仄仄平平仄仄，仄平平仄仄平平。"],"paragraphs":["来嫔初卜凤和鸣，谁谓今闻薤露声。","妇道宜传青史笔，壸仪犹在锦官城。","承家早庆芝兰秀，主馈空余蘋藻诚。","念旧二卿情意厚，可堪孤坐想平生。"],"title":"杨夫人挽章二首  其一"}
