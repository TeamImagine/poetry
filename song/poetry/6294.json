{"author":"张九成","id":6294,"strains":["平平仄仄○，平仄平平仄。","平平仄平平，仄仄仄平仄。","平平仄仄平，平平仄平仄。","○平平仄平，平仄平平仄。","平仄仄平仄，仄平平仄仄。","平平仄仄仄，平仄平平仄。","仄平仄仄仄，仄仄平仄仄。","仄仄平仄○，仄○平平仄。","○仄平仄平，仄平仄仄仄。"],"paragraphs":["乔松列万行，知是谁人墓。","龟趺表山冈，石马夹山路。","潺潺瀑水秋，萧萧白杨暮。","苍黄愁杀人，何物能超寤。","人命极危脆，不殊花上露。","秦皇死则已，规与山河固。","一朝祸事发，所掘无尺度。","想见冥漠中，自叹平生误。","遗臭千万年，至今污尺素。"],"title":"拟古  其一○"}
