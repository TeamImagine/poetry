{"author":"杨亿","id":210565,"strains":["仄仄平平仄仄平，平平仄仄仄平平。","仄平仄仄平平仄，平仄平平仄仄平。","仄仄平平平仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["一夕西风木叶飞，长安久客念庭闱。","去随塞雁衔芦远，归值家鸡啄黍肥。","负郭生涯同季子，澄江诗景属玄晖。","帝城紫陌多尘土，免化轻云白纻衣。"],"title":"弟伋归宁"}
