{"author":"董嗣杲","id":154285,"strains":["仄仄平仄仄，仄仄仄仄平。","平平平仄仄，仄仄平仄平。","平平仄仄仄，仄平仄仄仄。","仄仄○平平，平仄仄仄平。","仄平仄○仄，仄仄平仄○。","平平仄仄平，仄仄仄仄平。","平平仄仄仄，仄平仄仄平。","平仄平平○，仄平○仄平。"],"paragraphs":["雪后江面净，客子不畏寒。","掀篷篷上坐，静见天地寛。","风平势未减，小舟荡渺漫。","万里莹无波，琼树幻翠峦。","大江此胜槩，景与心会难。","须臾世界殊，月拥白玉槃。","凡身寄广漠，酒杯不可干。","严沍何能禁，醉眠更已残。"],"title":"雪后"}
