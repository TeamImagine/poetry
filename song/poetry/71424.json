{"author":"蔡戡","id":71424,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平平平仄平平仄，仄仄平平仄仄平。","仄仄平平平仄仄，平平平仄仄平平。"],"paragraphs":["老来不复叹飘零，游宦真如水上萍。","绵力何堪分阃寄，宽恩犹许奉祠庭。","休夸仙去骑鲸李，剩喜归来化鹤丁。","料得亲朋相慰藉，还惊双鬓失青青。"],"title":"奉祠东归  其一"}
