{"author":"王十朋","id":23017,"strains":["仄仄仄仄平，○仄仄平仄。","仄平平仄平，○仄仄○仄。","平○仄仄平，平仄平平仄。","仄仄仄平平，仄仄仄平仄。","○平平仄仄，仄仄仄仄仄。","仄平仄平○，平仄仄平仄。"],"paragraphs":["予手不善谈，临局气先怯。","偶逢孙万林，三战辄三捷。","都缘敌不勍，非以台威胁。","孺子滥成名，凯奏意殊惬。","三君皆壮士，小挫未肯厌。","予今务持胜，坚壁不容劫。"],"title":"予素不善棋孙先觉万大年林大和见访戏与对垒偶皆胜之因作数语"}
