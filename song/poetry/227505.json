{"author":"唐庚","id":227505,"strains":["○平仄仄平，仄仄○仄仄。","仄仄仄平仄，仄仄仄平仄。","○仄仄仄平，平○平仄仄。","仄仄仄仄仄，仄仄仄平仄。","平仄仄平平，仄仄仄平仄。","仄仄仄平平，仄仄○仄仄。","仄仄○平仄，仄仄仄仄仄。","仄仄仄平○，仄仄平仄平。","平仄平仄仄，仄○平仄平。","平平○平平，平仄仄平仄。"],"paragraphs":["张求一老兵，著帽如破斗。","卖卜益昌市，性命寄杯酒。","骑马好事人，金钱投瓮牖。","一语不假借，意自有臧否。","鸡肋巧安拳，未省怕嗔殴。","坐此益寒酸，饿理将入口。","未死且强项，那暇顾炙手。","士节久凋丧，舐痔甜不呕。","求岂知道者，议论无所苟。","吾宁从之游，聊以激衰朽。"],"title":"张求"}
