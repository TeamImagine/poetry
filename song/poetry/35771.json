{"author":"梅尧臣","id":35771,"strains":["仄仄仄仄仄，仄仄仄仄平。","仄仄仄仄仄，仄仄仄平○。","平仄仄○仄，仄仄仄○平。","平仄仄平仄，仄仄仄○平。","仄仄平平仄，平平仄仄○。","仄平平平○，平仄仄仄平。","平平○仄仄，平仄仄平平。","仄仄平仄仄，仄仄平仄平。"],"paragraphs":["大热曝万物，万物不可逃。","燥者欲出火，液者欲流膏。","飞鸟厌其羽，走兽厌其毛。","人亦畏𫄨绤，况乃服冠袍。","广厦虽云托，呼风不动毫。","未知林泉间，何以异我曹。","蝇蚊更昼夜，肤体困爬搔。","四序苟迭代，会有秋气高。"],"title":"和蔡仲谋苦热"}
