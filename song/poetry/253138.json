{"author":"李弥逊","id":253138,"strains":["平平仄仄仄平平，平仄平平仄仄平。","仄仄平平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["层林叠𪩘暗东西，山转岗回路更迷。","望与游云奔落日，步随流水赴前溪。","樵归野烧孤烟尽，牛卧春犂小麦低。","独绕辋川图画里，醉扶白叟杖青藜。"],"title":"云门道中晚步"}
