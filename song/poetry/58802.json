{"author":"陈造","id":58802,"strains":["○平平○平，平平仄平平。","仄平平平平，平仄平平平。","平平平平平，？仄仄平○。","仄平○仄仄，仄仄仄平○。","仄平仄仄仄，仄仄仄平平。","仄平仄仄平，仄仄平平平。","仄仄○平仄，仄仄平平平。","○仄平平平，仄○○仄平。","平平仄仄仄，仄仄平平平。","仄仄仄平仄，平仄仄仄平。","平○仄平仄，平仄平仄平。","○平平仄仄，仄平仄平平。","平仄仄仄平，平仄平仄仄。","平平仄○仄，仄仄仄仄平。","仄仄平○仄，仄仄平○○。","仄平仄仄平，仄仄？平平。","平仄○仄仄，仄平○平平。","仄平仄平仄，平仄仄平平。","仄平仄仄仄，仄平仄仄○。","仄平仄仄仄，仄○平仄平。"],"paragraphs":["汤池潴巉岩，房祠踞穹隆。","向来偕君西，寒雨斜惊风。","虚檐吞山川，悗若困樊笼。","往来三十里，兀兀妇车中。","颈方学缩鳖，眼不到飞鸿。","迄今簿领前，老面潮羞红。","昨夕县麻势，子亦胡能东。","如子亨衢人，不应分我穷。","山灵两介士，不屑陵原通。","我辈吏尘涴，枨触肯见容。","高兴未渠尽，佳节宁易逢。","调琴家治具，竹堂小窗栊。","酬酢十客优，庖隶良易供。","登山与听雨，取醉政自同。","玉友陪从事，共达吾深衷。","逮今彊健时，数近玻璃锺。","丹杏正媚妩，柳枝颇昌丰。","古今共陈迹，春事尚匆匆。","此欢不可失，此言傥见从。","对花但忍渴，请看衰病翁。"],"title":"赠章宰"}
