{"author":"吕陶","id":186292,"strains":["平平仄仄仄平平，仄仄平平仄仄平。","仄仄平平平仄仄，仄平平仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。"],"paragraphs":["山门渐近少凡尘，佛子长栖物外身。","款户多因游寺客，倚栏时有羡鱼人。","祥云结盖应非雾，法雨飘花别是春。","数刻盘桓觉萧散，回头官事又劳神。"],"title":"次韵张怀安题云顶浴室院"}
