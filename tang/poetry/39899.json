{"author":"无可","id":39899,"strains":["平平仄○平，仄仄仄○平。","仄仄平平仄，平平仄仄○。","平○平仄仄，仄仄仄平○。","仄仄平平仄，平平仄仄平。","平平平仄仄，平仄仄平平。","平仄平平仄，○平仄仄平。"],"paragraphs":["濠梁古县城，结束赴王程。","道路携家去，波涛隔月行。","车临芳草下，吏踏落花迎。","暮郭山遥见，春洲鸟不惊。","风烟谯国远，桑柘楚田平。","何以书能化，长淮彻海清。"],"title":"送姚明府赴招义县"}
