{"author":"杨万里","id":47938,"strains":["仄平仄仄平，仄仄仄仄仄。","仄平仄平仄，仄仄平仄仄。","平平平平仄，仄仄仄仄仄。","仄平平○平，仄仄平仄仄。","平○平仄平，仄仄仄仄仄。","仄平○平仄，仄仄仄仄仄。","仄平仄平仄，仄仄仄平仄。","平○仄仄平，仄仄仄平仄。","仄平仄平平，平仄仄仄仄。","仄平平仄仄，平仄仄平仄。","仄仄仄平平，平仄仄○仄。"],"paragraphs":["少年喜读书，晚悔昔草草。","迨今得书味，又恨身已老。","渊明非生面，穉岁识已早。","极知人更贤，未契诗独好。","尘中谈久睽，暇处目偶到。","故交了无改，乃似未见宝。","貌同觉神异，旧玩出新妙。","雕空那有痕，灭迹不须扫。","腹腴八珍初，天巧万象表。","向来心独苦，肤见欲幽讨。","寄谢颍滨翁，何谓淡且槁。"],"title":"读渊明诗"}
