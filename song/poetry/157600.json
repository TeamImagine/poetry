{"author":"韩维","id":157600,"strains":["仄平仄平平，○仄平仄仄。","仄平平平平，平仄平仄仄。","仄平仄平仄，仄仄仄平仄。","仄○平仄仄，仄仄仄仄仄。","○平平仄○，仄仄平仄仄。","○○平仄平，仄仄平仄仄。","仄平平平仄，平仄仄平仄。","仄平平平平，仄仄仄平仄。","仄平○○仄，仄仄平平仄。","仄平仄平平，仄仄平仄仄。"],"paragraphs":["鄙生复田庐，疏绝豪俊后。","侧聆杨生贤，名挂时辈口。","向风结遐想，几岁欲奔走。","比闻官旁郡，敛板不去手。","沈埋文俗间，有类鱼落笱。","颇思沿檄来，一洗烦滞久。","览君端居作，怀伫日延首。","窃高田苏游，遂信尹公友。","丈夫相期意，不必衔杯酒。","作诗助嘉招，此志非邂逅。"],"title":"和太祝端居有怀叔恬秘书"}
