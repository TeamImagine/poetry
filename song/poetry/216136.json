{"author":"张耒","id":216136,"strains":["仄平○平仄平仄，平仄○平仄平仄。","仄平仄仄仄仄○，平仄仄平○仄仄。","仄平仄仄平仄仄，仄平平仄平平仄。","平平仄○仄○仄，仄平○仄○○仄。","仄平仄仄平仄平，仄仄平平平仄仄。","仄平仄仄平仄仄，平仄仄仄平○仄。","平平仄平仄平仄，仄仄平仄平平仄。","平平仄仄平仄仄，仄平仄平平仄仄。","平平仄仄仄仄仄，仄仄平平仄平仄。","仄平平仄仄仄平，平仄平平○○仄。"],"paragraphs":["自唐中微北方沸，胡马长鸣饮清渭。","李公守节陷贼庭，身死髑髅行万里。","百年事往谁复省，一丘榛莽无人祭。","荒碑半折就磨灭，后人空解传其字。","杀身不畏真丈夫，自古时危知烈士。","俗书小技何足道，嗟我但欲扬其事。","寥寥获麟数千载，末学褒贬多非是。","高文大笔谁复作，黜臣饿夫须有待。","纷纷后世竞著述，纸墨徒为史官费。","却嗟何独此事然，搔首碑前空叹慨。"],"title":"读李憕碑"}
