{"author":"释正觉","id":5174,"strains":["仄平仄仄仄平平，仄仄平平仄仄平。","平仄仄平平仄仄，平平仄仄仄平平。","仄平平仄平平仄，平仄平平仄仄平。","仄仄仄平平仄仄，平平平仄仄平平。"],"paragraphs":["卷衣破晓下连城，意欲分炊往上方。","僧钵饭归三篾饱，蜂房蜜合百华香。","柳丝莺友调唇滑，云锦人家照眼光。","应变纵横看伎俩，随身干木惯逢场。"],"title":"方上人持钵乞颂"}
