{"author":"杨万里","id":48175,"strains":["仄平仄仄仄平平，仄仄平平平仄平。","仄仄平平平仄仄，仄平仄仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。"],"paragraphs":["溯流浅水刺楼船，百棹千篙祇不前。","一夜波声喧到晓，北风气力欲翻天。","挂帆未了青泥过，转眼相将玉笥边。","无数小舟俱在后，追侬不及指为仙。"],"title":"十五日明发石口遇顺风"}
