{"author":"张说","id":34759,"strains":["平仄○平仄，平平仄仄平。","平平仄仄仄，仄仄仄平平。","仄仄平平仄，平○仄仄平。","仄平平仄仄，仄仄仄平平。","仄仄平平仄，平○仄仄平。","平平仄平仄，○仄仄平平。","仄仄平平仄，○平仄仄平。","仄平平仄仄，仄仄仄平○。","仄仄平平仄，平平仄仄平。","平○平仄仄，平仄仄平平。"],"paragraphs":["尧舜传天下，同心致太平。","吾君内举圣，远合至公情。","锡命承丕业，崇亲享大名。","二天资广运，两曜益齐明。","道畅昆虫乐，恩深朽蠹荣。","皇舆久西幸，留镇在东京。","合宴千官入，分曹百戏呈。","乐来嫌景遽，酒著讶寒轻。","喜气连云阁，欢呼动洛城。","人间知几代，今日见河清。"],"title":"东都酺宴"}
