{"author":"彭汝砺","id":201613,"strains":["仄平仄仄仄平平，平仄平平仄仄平。","平仄平平平仄仄，平平仄仄仄平平。","平仄平仄平平仄，平仄平平仄仄平。","平仄仄平平仄仄，仄平仄仄仄平平。"],"paragraphs":["莫言法法与尘尘，祇论而今见在身。","婆子台山能护物，厮儿临济最疑人。","阿那含果多生叶，优钵罗花别样春。","须认铁牛楼上语，一回几看一回新。"],"title":"老儿挈幼小将及邓因寄君时弟  其一"}
