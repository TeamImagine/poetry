{"author":"李廌","id":218691,"strains":["○仄平仄仄，平平仄平平。","仄平仄平仄，平仄仄○平。","平平仄平○，仄平平平平。","平平仄平平，仄仄仄仄平。","平平平平仄，○○平仄平。","平平仄平平，仄仄平仄平。","仄仄仄平仄，平平平平平。","平○仄平仄，仄平仄平平。","仄平仄仄仄，仄仄仄平平。","仄仄仄仄○，仄仄平平平。"],"paragraphs":["缪蹈江海迹，吾生靡怀居。","役车窘阴雨，蒸腐败衣袽。","晨昏霤声中，我怀何时舒。","秋阳出顽云，杲杲照我裾。","言登秋风阁，乘兴安可徐。","猗纡下铜鞮，缥缈凌紫虚。","锦叶眩林表，金包垂霜余。","栖苴寄榛莽，潦痕在菰蒲。","我游获所适，况乃弗为鱼。","放意宇宙间，所至皆吾庐。"],"title":"又九月十四日登秋风阁以余霞散成绮澄江静如练为韵分得余静二字  其一"}
