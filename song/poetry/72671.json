{"author":"曾丰","id":72671,"strains":["仄平平仄仄平平，仄仄○平平○平。","仄仄仄○平仄仄，仄平平仄○平平。","仄平仄仄○平仄，平仄平平仄仄平。","仄仄仄平平仄仄，仄平平○仄平仄。"],"paragraphs":["挈家随牒一阳初，视险如夷舟当车。","赣石罅中渔路寝，楚天包处燕蘧庐。","木无弃本藏于密，江不辞流受以虚。","万物外吾诗者少，惜乎南燕久归欤。"],"title":"赴琼州次大蓼滩风雨交作寒未艾也其势欲雪  其二"}
