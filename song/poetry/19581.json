{"author":"史浩","id":19581,"strains":["仄仄平平仄平平，仄平平仄仄平平。","仄平仄仄仄平仄，平仄平平仄仄平。","平仄平平平仄仄，仄平平仄仄平平。","仄平平仄平平仄，平仄平平仄仄平。"],"paragraphs":["闻说天家起阿香，揽桃催杏脸无央。","夜蟾不解照仙李，朝雨何妨梦楚王。","知买扁舟成折柳，賸哦佳句作甘棠。","故园风物虽云好，何必归程遽许忙。"],"title":"次韵王正之惊蛰有感言归"}
