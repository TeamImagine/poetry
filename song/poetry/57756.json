{"author":"梅尧臣","id":57756,"strains":["仄平平仄平平仄，仄仄平平仄仄平。","仄仄平平平仄仄，仄平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["子猷多兴怜飞雪，向晚归时又见飘。","拂马随人如着莫，舞空吹面亦胜消。","闭门我作袁安睡，呵笔君为谢客谣。","记取明朝朝谒去，毳裘重戴冷寥寥。"],"title":"次韵和王景彝十四日冒雪晚归"}
