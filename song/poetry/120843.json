{"author":"毛珝","id":120843,"strains":["仄仄平平仄仄平，平平仄仄仄平平。","平平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["虎踞龙蟠在目前，依前行阙锁寒烟。","津头鼓角增新戍，陌上笙箫减旧年。","高塔直看淮对境，断碑闲忆晋诸贤。","我来尚喜秋成日，鱼蟹堪赊满市边。"],"title":"金陵"}
