{"author":"喻良能","id":51742,"strains":["平平仄仄仄平仄，平仄平平仄仄平。","仄仄平平平仄仄，平平仄仄仄平平。","仄平仄仄平平仄，平仄平平仄仄平。","仄仄平平平仄仄，仄平仄仄仄平平。"],"paragraphs":["中秋自古月华好，何况浮云扫碧天。","不比寻常三五夕，须知潋滟十分圆。","画檐影转犹宜饮，银汉辉斜未忍眠。","却忆年时今夜里，独将醒眼对婵娟。"],"title":"次韵伯寿兄中秋玩月"}
