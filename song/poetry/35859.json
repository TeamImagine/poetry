{"author":"梅尧臣","id":35859,"strains":["平仄仄平平，仄仄平仄仄。","仄仄仄平平，平平平仄仄。","仄平平平平，仄仄平仄仄。","平平仄○平，平○仄仄仄。","平平仄平平，仄仄仄仄仄。","平平平仄仄，平仄○仄仄。","仄○平仄仄，仄平仄平仄。","仄仄仄平平，平平仄仄仄。","平仄仄平○，仄仄仄仄仄。","平仄仄○平，平平仄平仄。","平平仄平仄，平仄平仄仄。"],"paragraphs":["前者报君诗，妄说良有以。","昔予在京师，多为人所诋。","短章然无工，实未甘艺比。","因君有过褒，聊且发愤悱。","何言敢为师，乃是贵不韪。","平常遭口语，攒集犹毒矢。","此论苟一出，是非必蜂起。","偶尔道喑聋，多疑已窃指。","虽恃不欺衷，恨未致速死。","安得二顷田，归耕曷为耻。","谁能事州郡，鸡狗徒聒耳。"],"title":"前以诗答韩三子华后得其简因叙下情"}
