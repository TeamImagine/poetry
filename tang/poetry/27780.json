{"author":"皮日休","id":27780,"strains":["平○仄平仄，仄仄○平仄。","平○仄平平，仄○仄平仄。","平平平平仄，仄仄平平仄。","仄仄仄平平，仄仄平仄仄。","仄平仄平仄，○仄平平仄。","○仄平平平，仄平仄平仄。","平平平仄仄，仄仄平仄仄。","平平○○平，仄平○仄仄。","平平仄仄仄，仄仄仄平仄。","○仄仄平平，仄平平仄仄。","○平平仄仄，仄仄○仄仄。","○仄平○平，平平平仄仄。"],"paragraphs":["夤缘度南岭，尽日穿林樾。","穷深到兹坞，逸兴转超忽。","坞名虽然在，不见桃花发。","恐是武陵溪，自闭仙日月。","倚峰小精舍，当岭残耕垡。","将洞任回环，把云恣披拂。","闲禽啼叫窱，险狖眠硉矹。","微风吹重岚，碧埃轻勃勃。","清阴减鹤睡，秀色治人渴。","敲竹鬬铮𪭢，弄泉争咽嗢。","空斋蒸柏叶，野饭调石髪。","空羡坞中人，终身无履袜。"],"title":"太湖诗 桃花坞"}
