{"author":"郭昭务","id":112978,"strains":["仄仄平平仄仄平，仄平平仄仄平平。","平平仄仄平平仄，仄仄平平仄仄平。","平仄仄平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["一榻清风喜共攀，又携姜被惜间关。","虚夸海外千年药，不借平原十日闲。","鸿雁几时才北向，莼鲈有约竟南还。","野情纵合江南老，春草相期一解颜。"],"title":"送汝端兄南还兄自诧有仙授异丹故篇中及之"}
