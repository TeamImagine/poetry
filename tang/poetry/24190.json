{"author":"薛逢","id":24190,"strains":["○仄○仄平平平，平平仄平平仄平。","仄平仄仄仄平仄，平仄仄○平○平。","仄平仄平平仄仄，仄平仄仄平平仄。","仄仄平○仄仄平，平平仄仄○平仄。","仄平○仄平平平，仄平仄仄平仄平。","仄仄仄平平仄仄，仄平仄○平平平。","平平平仄平○仄，仄平仄○仄○仄。","平仄平平仄仄平，平平仄仄○○仄。","平平仄仄仄仄○，仄平仄仄○平○。","平平仄仄平仄仄，○仄仄平平仄○。","仄○○仄○平仄，仄仄仄平仄平仄。","平平仄仄仄平平，仄仄平平仄平仄。","平平仄○仄仄平，平平○仄平○平。","仄○仄仄仄平仄，仄仄平平○仄平。"],"paragraphs":["三月三日天清明，杨花绕江啼晓莺。","使君未出郡斋内，江上已闻齐和声。","使君出时皆有引，马前已被红旗阵。","两岸罗衣破鼻香，银钗照日如霜刃。","鼓声三下红旗开，两龙跃出浮水来。","擢影斡波飞万剑，鼓声劈浪鸣千雷。","雷声冲急波相近，两龙望标目如瞬。","江上人呼霹雳声，竿头彩挂虹霓晕。","前船抢水已得标，后船失势空挥桡。","疮眉血首争不定，输岸一朋心似烧。","只将标示输赢赏，两岸十舟五来往。","须臾戏罢各东西，竞脱文身请书上。","吾今细观竞渡儿，何殊当路权相持。","不思得所各休去，会到摧舟折楫时。"],"title":"观竞渡"}
