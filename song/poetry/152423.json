{"author":"方一夔","id":152423,"strains":["平仄仄仄仄仄平，仄平平仄仄平平。","平平仄仄平平仄，平仄平平平仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。"],"paragraphs":["穷腹便便诧老边，敢将文字压前贤。","愁怀不作功名想，衰鬓从教儿女怜。","客路知心惟有月，书灯话旧更何年。","欲投名字来吟社，已湿寒灰不复然。"],"title":"次韵雪冈徐景星二首  其二"}
