{"author":"文天祥","id":156106,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄平平仄平仄，平平平仄仄平平。","仄平仄仄平平仄，仄仄平平仄仄平。"],"paragraphs":["黄叶婆娑上钓舟，唤回旧梦到江流。","多情政自怜樯燕，两鬓终当付野鸥。","未说离怀向南浦，须知诗意在夔州。","朔风昨夜吹沙急，早觉寒声战玉楼。"],"title":"山中呈聂心远诸客  其二"}
