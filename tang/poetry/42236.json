{"author":"范尧佐","id":42236,"strains":["平，平仄，仄平。","仄○仄，仄平平。","平平仄仄，仄仄平平。","仄平仄仄仄，仄仄仄平平。","平平仄仄仄仄，○平○仄○○。","仄仄仄平平仄仄，仄○平仄仄平平。"],"paragraphs":["书，凭雁，寄鱼。","出王屋，入匡庐。","文生益智，道著清虚。","葛洪一万卷，惠子五车余。","银钩屈曲索靖，题桥司马相如。","别后莫暌千里信，数封缄送到闲居。"],"title":"一字至七字诗 书"}
