{"author":"廖刚","id":229577,"strains":["仄仄平平仄仄平，平平平仄仄平平。","仄平仄仄平平仄，仄仄平平仄仄平。","平仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["世上男儿半可羞，贞姿谁欲遣随流。","百年负愧生何益，一诺难酬死即休。","明月碧溪长共洁，孤云落日自含愁。","悬知万古悲行客，不待亭皋木叶秋。"],"title":"题贤女铺"}
