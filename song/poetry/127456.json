{"author":"方岳","id":127456,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["不等薰风已问津，小楼无处认蹄轮。","极知中岁难为别，未必明朝不是春。","黄鸟闹时山寂寂，绿阴深处水粼粼。","老来宁与芳菲竞，俯仰人间迹已陈。"],"title":"送春"}
