{"author":"李白","id":56168,"strains":["仄○仄平仄，平仄平平平。","仄仄仄平仄，○○○仄平。","○平仄平平，平仄平平平。","仄仄仄平仄，平平仄○○。","平平仄仄仄，仄仄平仄平。","○平○平平，仄仄平平平。","仄仄平仄仄，平平仄仄平。"],"paragraphs":["暮从碧山下，山月随人归。","却顾所来径，苍苍横翠微。","相携及田家，童稚开荆扉。","绿竹入幽径，青萝拂行衣。","欢言得所憩，美酒聊共挥。","长歌吟松风，曲尽河星稀。","我醉君复乐，陶然共忘机。"],"title":"下终南山过斛斯山人宿置酒"}
