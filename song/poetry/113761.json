{"author":"祖无择","id":113761,"strains":["仄仄平平仄仄平，仄平平仄仄平平。","仄平平仄平平仄，仄仄平平仄仄平。","仄仄仄平平仄仄，平平仄仄仄平平。","平平仄平平平仄，仄仄平平仄平平。"],"paragraphs":["巧冶何年百炼金，刜钟芒刃此湮沉。","气冲牛斗虽难掩，鉴遇张雷始见寻。","恍惚莫穷神物远，波澜空在曲池深。","铅刀也强思磨试，怅望西山与华阴。"],"title":"经剑池"}
