{"author":"陆游","id":34814,"strains":["仄仄平平仄仄平，仄平平仄仄平平。","平平仄仄平平仄，仄仄仄平仄仄平。","仄仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["宿雨初收见夕阳，纵横流水入陂塘。","蚕家忌客门门闭，茶户供官处处忙。","绿树村边停醉帽，紫藤架底倚胡床。","不因萧散遗尘事，那觉人间白日长。"],"title":"自上灶过陶山"}
