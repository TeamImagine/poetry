{"author":"刘攽","id":183233,"strains":["仄平平仄○平平，仄仄○仄平仄○。","仄平○平仄平仄，平仄仄仄平仄平。","○平仄平仄仄仄，仄仄平仄○平平。","仄平仄仄仄仄仄，仄仄仄仄平平○。","平○仄平平仄仄，平平仄仄平平平。","平平平仄仄仄仄，仄平仄仄平平平。","○平○○仄仄仄，平平仄仄平平平。","仄平仄仄仄仄仄，仄仄平仄平平平。","平平○平仄仄仄，平平平○平仄平。","仄仄仄仄仄○仄，仄仄平平平仄平。","仄平仄仄○仄仄，仄仄平仄平平平。","平平仄仄仄平仄，平仄仄仄平平平。"],"paragraphs":["使君船舸如浮宫，荡荡帆影垂白虹。","苦无三江五湖水，安见一日千里风。","长蛟巨鱼远避去，水府泉室深玲珑。","使君按俗不异此，意气自觉凌虚空。","滕王阁前流水白，西山落日衔微红。","城头台榭眺望极，玉壶置酒光融融。","胜游重临不隔岁，涂歌巷祝欢南公。","作官得此亦是少，况复章绶弥尊崇。","南金折钩富九鼎，荆扬涂泥多岁丰。","会令利术析毫末，万古江流常向东。","故乡秀水三百里，送远游子情无穷。","遥知躧履待高士，安得羽翼随飞鸿。"],"title":"送程少卿"}
