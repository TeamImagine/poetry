{"author":"戴复古","id":93961,"strains":["平平仄仄仄平平，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["深居陋巷不妨幽，翠竹当门水满沟。","每遇事来先觉懒，欲为官去又还休。","田园自乐陶元亮，乡里多称马少游。","除却读书无所好，有时闲作北岩游。"],"title":"赵升卿有官不肯为里居有贤声访之于深巷中"}
