{"author":"陆游","id":40713,"strains":["仄仄平平仄仄平，平平仄仄仄平平。","仄平平仄平平仄，仄仄平平仄平平。","平仄平平平仄仄，仄平仄仄仄平平。","仄平平仄平平仄，仄仄平平仄仄平。"],"paragraphs":["漫道深居昼掩关，东篱栽接不曾闲。","每因清梦游敷水，自觉前身隐华山。","花发时时携绿酒，客来往往羡朱颜。","药炉安著犹无地，拟展茅茨一两间。"],"title":"东篱三首  其二"}
