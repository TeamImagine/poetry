{"author":"薛能","id":25133,"strains":["仄仄仄○平，平平仄仄平。","平平平仄仄，仄仄○平平。","仄仄平平仄，平平仄○平。","平平平仄仄，仄仄仄平○。","平仄○平仄，平平仄仄○。","仄平平仄仄，○仄仄平平。","仄○平○仄，平平仄仄平。","仄平平仄仄，○仄仄平平。","仄仄平平仄，○○○仄平。","平平○仄仄，○仄仄平平。"],"paragraphs":["酷烈复离披，玄功莫我知。","青苔浮落处，暮柳间开时。","带醉游人插，连阴被叟移。","晨前清露湿，晏后恶风吹。","香少传何许，妍多画半遗。","岛苏涟水脉，庭绽粒松枝。","偶泛因沈砚，闲飘欲乱碁。","遶山生玉垒，和郡遍坤维。","负赏惭休饮，牵吟分失饥。","明年应不见，留此赠巴儿。"],"title":"海棠"}
