{"author":"陈造","id":58780,"strains":["仄平平平平，仄仄仄仄○。","仄平平仄仄，平平仄仄平。","平平仄仄平，仄仄仄平平。","平○仄仄仄，仄仄平仄平。","仄仄仄平仄，仄仄平平○。","平仄平仄仄，仄仄平仄○。","○平仄平仄，仄平仄平平。","平平仄平仄，仄仄○平平。"],"paragraphs":["李侯西州英，早著武士冠。","朅来淮上郡，鸡群见翠鸾。","清诗万卷余，脱手走铜丸。","初听耳目醒，再读毛骨寒。","解榻一瓯茗，敢作粗官看。","今者连日语，衮衮为发难。","中年可堪别，别君倍悲酸。","书来有新句，政用驱愁端。"],"title":"送李监岳二首  其一"}
