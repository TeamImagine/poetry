{"author":"彭汝砺","id":201779,"strains":["平仄平平仄仄平，仄平仄仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["肥上相逢各异乡，笑歌犹得慰参商。","人心未尽文章乐，马首还趋道路长。","鹤发久堙宗庙器，荷衣行觐赭袍光。","功名自有天时在，更尽林边酒一觞。"],"title":"席上分题得长字"}
