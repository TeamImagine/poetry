{"author":"苏轼","id":195245,"strains":["仄平仄○平，仄仄仄仄仄。","平平○○平，仄仄仄平仄。","仄平仄仄平，○仄平仄仄。","仄平○平仄，仄仄平仄仄。","仄平○仄平，平仄仄仄仄。","仄○仄平仄，仄仄仄平仄。","平平○仄仄，仄仄平平仄。","平平平仄平，平仄仄仄仄。"],"paragraphs":["二年阅三州，我老不自惜。","团团如磨牛，步步踏陈迹。","岂知世外人，长与鱼鸟逸。","老芝如云月，炯炯时一出。","比年三见之，常若有所适。","逝将走庐阜，计阔道逾密。","吾生如寄耳，出处谁能必。","江南千万峰，何处访子室。"],"title":"送芝上人游庐山"}
