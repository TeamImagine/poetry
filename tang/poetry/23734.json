{"author":"李峤","id":23734,"strains":["仄平平平仄，○平平仄平。","平平平仄仄，仄仄仄平平。","仄仄平平仄，平平平仄平。","平平○仄仄，仄仄仄平平。","平○平平仄，○平仄仄平。","平平仄平仄，仄仄仄○○。","平仄○平仄，○平仄仄平。","○平平仄仄，仄仄仄平平。"],"paragraphs":["十年倡家妇，三秋边地人。","红妆楼上歇，白发陇头新。","夜夜风霜苦，年年征戍频。","山西长落日，塞北久无春。","团扇辞恩宠，回文赠苦辛。","胡兵屡攻战，汉使绝和亲。","消息如瓶井，沈浮似路尘。","空余千里月，照妾两眉嚬。"],"title":"倡妇行"}
