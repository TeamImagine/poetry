{"author":"王庭珪","id":238285,"strains":["仄仄平平平仄仄，平平平仄仄平平。","仄平仄仄平平仄，平仄平平仄仄平。","平仄平平平仄仄，平平仄仄仄平平。","仄平仄仄平平仄，平仄平平仄仄平。"],"paragraphs":["逐客思归正倦闻，三更枝上月微昏。","一声梦断湘山曲，千古空余马足痕。","东郭虽无扬子宅，西枝应有少陵村。","不须宋玉怜憔悴，招得骚人几许魂。"],"title":"次韵蔡德亿年闻子规"}
