{"author":"王庭珪","id":238565,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["早岁同充上国宾，与君先占广寒春。","青云尚记当时事，黄土今埋如此人。","别驾朱幡泥饰屏，萦纡茜绶带铜银。","生前富贵无余恨，痛念堂遗白髪亲。"],"title":"挽戴彦成通判"}
