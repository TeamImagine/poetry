{"author":"朱长文","id":196796,"strains":["仄仄仄平仄，平平仄平平。","仄平平○仄，仄仄○仄平。","仄平○平仄，仄仄仄平平。","平平仄○仄，仄仄平仄平。","平平仄仄仄，仄仄平平平。","平仄平仄仄，平平平仄平。","平平平仄仄，仄仄仄平平。","仄仄平仄仄，仄仄平○平。","仄○平仄○，仄仄平仄平。","仄○仄仄仄，平仄仄平平。","仄仄仄平仄，仄○平仄平。","○仄○○仄，仄仄平平○。","平平仄仄平，仄仄平仄平。","仄平平仄仄，○仄平平平。","仄仄平○平，平仄仄仄平。","平仄仄仄仄，仄仄○仄平。","平仄仄平仄，平平仄平平。","平○仄仄仄，仄仄仄平平。","平仄仄仄仄，平平平仄平。","平平仄平平，平仄仄仄平。","仄○仄平仄，仄○平仄○。","仄平○仄平，平仄仄平平。","仄仄仄仄仄，平仄平平平。","仄平平仄仄，平仄仄平平。","仄平仄○仄，仄仄平平平。","仄○仄仄平，仄仄平平平。","平平平仄○，仄仄仄平平。","○仄仄仄○，仄仄仄平平。"],"paragraphs":["汉有郡文学，儒宫所宗师。","稚圭虽叹滞，邓禹犹愿为。","圣朝兴庠序，内外振新规。","嗟余介且拙，性与丘壑宜。","青衫起泮水，六见开辛夷。","经术聊辨惑，文章非振奇。","群英何济济，屈就董生帷。","讲习良可乐，敩学交相资。","但观芹藻长，不恤颜鬓衰。","忽传太学命，飞诏下天涯。","自省草茅贱，岂称廊庙知。","亲友颇敦迫，黾勉趋官期。","生平好古心，或冀伸此时。","偶兹春奠毕，将与诸生辞。","浊酒多如渑，颁贶自守麾。","乡饮久不讲，礼意犹可追。","高阁矗丹槛，公堂焕云楣。","裒衣二百众，齿发叙尊卑。","笾豆俨在列，鹓鸿来有仪。","珍饔荐瑶觞，虽醉尚肃祗。","式燕固云喜，有行尤怆离。","勉旃重勉旃，修业戒荒嬉。","黼绣在德义，金玉惟书诗。","豫章生拱把，群木共葳蕤。","养之得其性，自有凌云枝。","又如甽浍流，不息趋天池。","居乡为闵参，得志慕皋夔。","当令竹帛间，炳炳令名垂。"],"title":"公堂置酒群彦咸集作诗呈学中诸先辈且用叙别"}
