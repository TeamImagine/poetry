{"author":"李纲","id":242725,"strains":["仄仄仄○平，平仄平平仄。","仄仄仄仄平，仄平平○仄。","仄○平仄仄，平仄平仄仄。","仄仄仄平平，○仄平仄仄。","平平仄平仄，平仄平平仄。","平平仄仄平，仄仄平仄仄。","平平仄仄平，○仄平仄仄。","仄平仄仄平，仄仄平仄仄。","平仄仄仄平，仄仄平仄仄。","仄仄仄平○，仄仄○仄仄。"],"paragraphs":["有病自当医，无垢何须洗。","六解一亦亡，动容皆中礼。","谛观新卷叶，成此清净耳。","悟道得圆通，教体真在此。","虚含十方界，遐迩初无里。","铿然助发机，妙响非外宄。","天人种种声，和会归一已。","奈何物蔽之，问药安可止。","通以智慧刀，濯以功德水。","是病速须除，慎勿听邓子。"],"title":"次韵志宏戏兴宗耳疾之作"}
