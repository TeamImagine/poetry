{"author":"董嗣杲","id":154299,"strains":["仄平平平平仄○，仄仄仄平仄平仄。","平仄平平平平平，平平仄仄仄平○。","平平仄平仄仄平，仄仄平仄平仄平。","仄仄○平平仄仄，平平仄仄○平平。","平平仄仄平平○，平平平仄平仄仄。","○仄仄仄仄仄仄，仄平平仄仄平仄。","仄仄平平平仄平，平仄仄○平平平。","平平平仄平仄仄，仄仄○仄仄平平。","仄平仄平平仄仄，仄平仄仄仄平仄。","仄仄平仄平平平，平仄仄平平平仄。","仄平平仄○平○，○仄平平仄平平。","平平平仄平仄仄，仄仄仄平○仄平。"],"paragraphs":["读书无灵时易过，剩得此身寄寒饿。","浮议徒然强雌黄，孤生已拼蚁旋磨。","江湖说诗在处多，字不堪煮诗奈何。","不若将军毡帐醉，儿郎帐里传羌歌。","归寻种秫安愚分，微名微利天所靳。","长沮桀溺隠者欤，耦耕曾答仲由问。","浊世悲欢无歇时，公事不了归痴儿。","胸蟠今古何足恃，得醉且醉莫须疑。","酒边说诗真是赘，说诗断是败人意。","醉入羲昊洪荒前，消取霎时邯郸睡。","岁年寕免驱尘劳，劳不成功亦滔滔。","终须侪入千百众，坐对柏烟穿布袍。"],"title":"吟客枉访酒邉走笔以赠"}
