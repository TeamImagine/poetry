{"author":"洪朋","id":224398,"strains":["平仄仄仄平平平平，○仄平仄平平平。","平平？仄仄仄仄，仄仄仄仄平平平。","仄平平○仄仄平，仄平仄仄平仄平。","平仄仄平平仄仄，平平仄仄平平平。","平平仄仄仄平仄，仄仄平平仄平仄。","平平仄仄仄平仄，仄平平仄平平仄。","平平○平平平仄，仄仄○平平仄仄。","仄平平仄平仄平，仄仄仄平平仄仄。","平平仄○仄仄平，平平仄仄平仄○。","仄平平仄仄仄平，仄平仄平仄○平。","仄平○平仄平仄，仄平○仄○平仄。","仄平仄平仄○仄，仄仄仄仄仄仄仄。"],"paragraphs":["君不见豫章城南门，中有潘氏之名园。","台基迺是孺子旧，地势直与东湖连。","百常之观上造天，曲琼四面珠箔悬。","春拍绿波南浦外，朝隮爽气西山巅。","方塘曲径洞天远，万草千花未曾见。","春风向暖一披拂，薄人花气江城遍。","潘郎吟诗春风里，拄杖穿花还复倚。","大名今代庞德公，采药鹿门终不起。","潘郎事亲爱客同，平生百味樽不空。","我来休驾啸竹风，主人闭门语雍容。","掉头长歌子潘子，愿言三径相终始。","或云丈夫不如此，但恐亦复不免耳。"],"title":"潘氏园引"}
