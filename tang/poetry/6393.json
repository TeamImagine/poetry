{"author":"戴叔伦","id":6393,"strains":["仄平仄平仄，平仄仄平仄。","仄平仄平○，平平仄平○。","平仄平○平，仄仄○仄仄。","平○仄仄平，平仄○平○。","仄仄仄仄平，平○○仄仄。","平平仄仄平，平平仄平仄。"],"paragraphs":["泊舟古城下，高阁快登眺。","大江会彭蠡，群峰豁玄峤。","清影涵空明，黛色凝远照。","碑留太史书，词刻长公调。","绝粒感楚囚，丹衷犹照耀。","怀哉不可招，凭阑一悲啸。"],"title":"曾游"}
