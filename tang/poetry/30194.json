{"author":"方干","id":30194,"strains":["平仄平平仄平仄，仄平平仄仄平平。","仄平平仄平平仄，平仄平平仄仄平。","仄仄仄平仄仄仄，平平平仄仄平平。","仄平仄仄平平仄，仄仄平平仄仄平。"],"paragraphs":["荣启先生挟琴去，厌寻灵胜忆岩栖。","白猿垂树窗边月，红鲤惊钩竹外溪。","惯采药苗供野馔，曾书蕉叶寄新题。","古贤犹怆河梁别，未可匆匆便解携。"],"title":"送郑台处士归绛岩"}
