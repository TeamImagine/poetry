{"author":"吴则礼","id":223741,"strains":["仄平仄仄仄平平，仄仄仄平平仄仄。","仄仄平平平仄仄，平平平仄仄平平。","平平仄仄平平仄，平仄平平平仄平。","仄仄平平仄仄仄，平平平仄仄平平。"],"paragraphs":["是身久付一蒲团，半世读书真画墁。","唤取平生三语掾，来分投老五辛盘。","犹堪白堕樽边笑，端奈红梅花底寒。","莫问侏儒饱欲死，从教霜雪映南冠。"],"title":"元日呈王长元次元关圣功"}
