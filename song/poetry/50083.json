{"author":"周必大","id":50083,"strains":["平仄平仄仄仄平，平平仄仄仄平平。","平平仄仄平平仄，仄仄平平仄仄平。","仄仄仄平平仄仄，仄平平仄仄平平。","平平仄仄平平仄，仄仄平平仄仄平。"],"paragraphs":["江浙相望寄此身，临风回首叹离群。","吴云目断君思我，楚树天遥我忆君。","别后酒尊应独酌，旧时棋局对谁分。","狂言欲吐还须茹，俗子纷纷可得闻。"],"title":"抵苏台寄季怀"}
