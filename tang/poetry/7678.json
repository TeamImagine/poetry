{"author":"司空曙","id":7678,"strains":["平仄平平仄仄平，○平平仄仄平平。","平○仄仄平○仄，仄仄平平仄○平。","平仄平平○仄仄，仄平平仄仄平○。","仄仄仄平平仄仄，平平平仄仄平平。"],"paragraphs":["迢遰山河拥帝京，参差宫殿接云平。","风吹晓漏经长乐，柳带晴烟出禁城。","天净笙歌临路发，日高车马隔尘行。","独有浅才甘未达，多惭名在鲁诸生。"],"title":"长安晓望寄程补阙"}
