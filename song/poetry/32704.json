{"author":"陆游","id":32704,"strains":["平平仄仄仄平平，仄仄平平仄仄平。","仄仄平平平仄仄，平平仄仄仄平平。","仄平平仄平平仄，仄仄平平仄仄平。","平仄平平仄平仄，仄仄仄仄仄平平。"],"paragraphs":["平生志慕白云乡，俯仰人间每自伤。","倦鹤摧颓寜望料，寒龟蹙缩且支床。","力探鸿宝寻奇诀，剩采青精试秘方。","常鄙臞仙老山泽，要令仰首看飞翔。"],"title":"夜读隐书有感"}
