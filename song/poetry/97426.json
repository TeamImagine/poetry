{"author":"高翥","id":97426,"strains":["平平平仄仄平平，平仄平平仄仄平。","平仄仄平平仄仄，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄仄平平。"],"paragraphs":["荒林依约旧山门，秋草离离故迹存。","双瀑有声传宿雨，一龛无地住闲云。","蜗沿坏壁丹青古，龟负残碑字画昏。","三叹废兴谁可问，乱鸦鸣噪自成群。"],"title":"三峰废寺"}
