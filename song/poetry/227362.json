{"author":"唐庚","id":227362,"strains":["仄平仄仄平○平，平平仄仄平平平。","仄平仄仄仄仄平，仄仄仄仄平平平。","平平仄仄仄仄仄，仄仄仄仄平平平。","仄○仄仄仄平仄，仄仄○仄平○平。","○平仄仄平仄仄，仄仄仄仄○○平。","平平平仄仄平仄，○仄仄平平仄平。"],"paragraphs":["百虫蛰处安如家，阿香夜起推雷车。","一时技痒不忍爬，撼动尺蠖掀龙蛇。","龙蛇尺蠖踞已久，亦欲奋迅舒顽麻。","梦中一震忽惊跃，发破墐户排泥沙。","泥沙已出雷遽止，错愕欲去难藏遮。","虫蛇狼狈莫知数，间有伏龙吁可嗟。"],"title":"冬雷行"}
