{"author":"范百禄","id":186887,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","仄仄平平平仄仄，仄平平仄仄平平。","平平仄仄仄平仄，仄仄平平仄仄平。"],"paragraphs":["余事诗名敻绝尘，琐闱仙殿老成人。","虏庭上座衣冠壮，庾岭南州雉堞新。","太白山云旬日雨，若邪溪水四时春。","吾皇倚待唯三九，不用夸乡诏买臣。"],"title":"送程给事知越州"}
