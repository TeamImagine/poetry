{"author":"罗隐","id":30880,"strains":["平仄平平仄仄平，平平平仄仄平平。","仄平仄仄平平仄，平仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["稂莠参天剪未平，且乘孤櫂且行行。","计疏狡兔无三窟，羁甚宾鸿欲一生。","合眼亦知非本意，伤心其奈是多情。","前溪好泊谁为主，昨夜沙禽占月明。"],"title":"贵池晓望"}
