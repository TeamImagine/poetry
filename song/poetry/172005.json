{"author":"傅梦得","id":172005,"strains":["平平仄仄仄仄平，仄仄平平仄仄平。","仄仄仄平平仄仄，平平仄仄仄平平。","平平平仄平平仄，平仄平平仄仄平。","仄仄仄平平仄仄，仄平仄仄仄平平。"],"paragraphs":["人生行乐是便宜，惯入深林细品题。","有石两行如壁立，登楼一望觉天低。","亭前秋意惊松露，山外湖光拍柳堤。","此景欲吟吟不尽，夜深分付野猿啼。"],"title":"冲天楼"}
