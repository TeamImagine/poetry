{"author":"贺铸","id":213134,"strains":["仄仄平平仄仄平，仄平平仄仄平平。","平平仄仄平平仄，平仄平平仄仄平。","仄仄仄平平仄仄，仄平平仄平平平。","仄平仄仄平平仄，平仄平平仄仄平。"],"paragraphs":["一马西投汴水滨，自惊秋鬓带尘纷。","秋风尽日吹黄叶，心事经年寄白云。","去矣尺书勤访我，醉来樽酒强酬君。","北窗络纬寒声急，明夜伤心独自闻。"],"title":"汴上留别李智父"}
