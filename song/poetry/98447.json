{"author":"倪思","id":98447,"strains":["仄仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平平仄仄平平。","仄平仄仄平平仄，平仄平平仄仄平。"],"paragraphs":["世道荆榛似弈棋，奋身千仞复何辞。","九霄地冷衣襟薄，五月山寒杖履迟。","云外晚风驰铁马，日边香雾琐金螭。","直须历遍丹梯险，方问嫦娥索桂枝。"],"title":"过东林山"}
