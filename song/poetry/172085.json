{"author":"何麟瑞","id":172085,"strains":["仄○仄，○仄平平仄仄仄。","平○仄○○仄○，平仄仄平仄平仄。","平平平仄平平平，平○仄仄仄平平仄○。","平平平仄平平仄，平○仄仄仄平仄仄仄。","仄平平仄仄平仄，仄仄平平仄○仄。","仄○仄，平平仄仄平○仄。"],"paragraphs":["莫吹角，吹得梅花片片落。","朝吹暮吹吹不了，盘古不知坐成老。","童男童女求蓬山，何如此器束之高阁间。","金盘擎露仙人掌，何如敕断此声勿用响。","不知今日复明日，两鬓常常黑如漆。","莫吹角，天寒岁晚情更恶。"],"title":"画角辞"}
