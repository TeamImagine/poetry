{"author":"陆游","id":36701,"strains":["仄平仄仄仄仄仄，仄仄仄○平仄仄。","平平仄仄仄仄○，仄仄仄平平仄仄。","○平仄仄平仄平，仄平仄仄平平仄。","○平仄仄○○平，仄仄平平○仄仄。","仄平平平平仄仄，仄仄仄平平仄仄。","平○仄○平仄○，仄仄○平仄平仄。"],"paragraphs":["曩时对酒不敢饮，侧睨旁观皆贝锦。","狂言欲发畏客传，一笑未成忧祸稔。","如今醉倒官道边，插花不怕颠狂甚。","行人唤起更嵬昻，牧竖扶归犹踔踸。","始知人生元自乐，误计作官常懔懔。","秋毫得丧何足论，万古兴亡一酣枕。"],"title":"醉倒歌"}
