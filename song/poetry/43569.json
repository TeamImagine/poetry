{"author":"范成大","id":43569,"strains":["平仄仄仄○，仄平仄平平。","仄平仄平平，仄仄仄仄平。","平平仄仄仄，仄仄仄仄平。","平平仄仄○，仄仄平仄平。","仄仄平平平，仄仄平平平。","仄仄平平平，仄仄平平平。","仄平平平仄，平平平仄平。","仄仄平平○，平平仄平平。","平平仄平仄，仄仄平平平。","平平仄平仄，仄仄平平平。"],"paragraphs":["唐子皦自鲜，水清石粼粼。","绣肠五车书，不鄙簿领尘。","黟山与桂岭，一笑二十春。","天涯会面难，岁晚情话真。","五管无贤侯，但有岚烟昏。","此岂功名场，往戍清淮滨。","北门诗书帅，平生吾故人。","问讯今何如，凌烟上星辰。","为言落南客，病作寒螀呻。","飘飘北归梦，夜绕吴淞云。"],"title":"送唐彦博宰安丰兼寄呈淮西帅赵渭师郎中"}
