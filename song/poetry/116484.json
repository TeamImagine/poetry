{"author":"陈起","id":116484,"strains":["平仄平平平平仄，仄平仄仄仄平平。","仄平平仄平平仄，仄仄平平仄仄平。","仄仄平平平仄仄，平平平平仄平平。","仄平平仄平平仄，仄仄平平仄仄平。"],"paragraphs":["前月相过了无恙，小窗画卷手亲开。","不知翁作仙游去，忽见儿封圹记来。","寂寂芸居香不断，凄凄松坞韵堪哀。","客中为洒秋风泪，尚想吟魂遶夜台。"],"title":"挽宣教郎新差通判庆元府王琮"}
