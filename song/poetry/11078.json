{"author":"朱翌","id":11078,"strains":["平仄仄仄平平平仄仄平，仄仄仄仄平○平。","○平仄平仄仄仄，平仄仄仄平平平。","仄仄仄平平仄仄平仄仄，平仄仄○仄○仄。","平平仄仄仄仄仄，仄仄仄仄平仄仄。","仄仄仄仄仄仄平，仄平○平仄仄平。","平平仄仄仄仄仄，仄平仄仄平平平。","仄平仄仄仄平仄，○平仄仄仄平仄。","仄仄仄仄平平平，仄仄平平平仄仄。"],"paragraphs":["君不见五经纷纶井大春，不得已见阴将军。","将军故为设麦饭，推去不食言非诚。","又不见刘怀慰作齐太守，廉吏籍中自称首。","邦人馈米不肯取，示以麦饭吾所有。","我有郭内一亩田，带经荷锄愿有年。","今年麦熟始一饱，久饥客子俱来前。","姓名久与市朝绝，将军薄饭不吾设。","亦不彊学刘公清，但使儿曹知稼穑。"],"title":"耘村麦熟"}
