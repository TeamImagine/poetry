{"author":"韩淲","id":87362,"strains":["仄仄平平仄仄平，平平仄仄仄平平。","仄平平仄仄平仄，平仄平平平仄平。","仄仄平平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["行色西风入帝城，新凉吹稻雨开晴。","月明茅店五更梦，潮上溪船千里程。","老觉依依人去住，闲思一一我经行。","功名意气云霄路，冠剑锵然佩玉声。"],"title":"送孟元立之官行都酒所"}
