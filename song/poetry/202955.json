{"author":"释道潜","id":202955,"strains":["平平仄仄仄，仄仄平平平。","仄平平平仄，仄仄平平平。","平○仄仄平，平仄○仄平。","○仄仄平仄，仄平平平平。","平平仄平平，仄仄○仄平。","平平○平仄，仄仄仄仄平。","平平仄平仄，平仄○平平。","平平仄○仄，仄仄平平平。","平平仄仄仄，○○○○平。","仄仄仄仄仄，○平仄平平。","○平仄仄仄，仄仄平平平。","平平仄平仄，平仄平平平。","平平仄仄仄，仄仄仄仄○。","仄平平仄仄，○仄○平平。"],"paragraphs":["崇文学士后，二子皆翘翘。","异哉荆山麓，产此英琼瑶。","婆娑翰墨场，文彩相蔚饶。","顷我未知识，寸心徒摇摇。","前年广陵城，会合如有招。","名都冠淮海，气象古所豪。","林园若棋置，佳处遗尘嚣。","良辰肯浪负，杖策同嬉遨。","清谈落玉麈，亹亹如闻韶。","岁晏乐未阕，离群复萧萧。","扁舟眇一叶，出没随江潮。","云山列千里，庐霍尤岧峣。","孤怀喜自放，跨跞岂惮劳。","所嗟无二陆，相我吟风骚。"],"title":"寄王元均奉议昆仲"}
