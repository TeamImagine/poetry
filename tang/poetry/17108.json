{"author":"白居易","id":17108,"strains":["仄平仄仄平仄仄，仄仄仄平仄仄平。","平仄仄平平仄仄，平平仄仄仄平平。","仄平仄仄平平仄，仄仄平平仄仄平。","仄仄平平平平仄，仄平平仄仄平平。"],"paragraphs":["案头历日虽未尽，向后唯残六七行。","床下酒瓶虽不满，犹应醉得两三场。","病身不许依年老，拙宦虚教逐日忙。","闻健偷闲且勤饮，一杯之外莫思量。"],"title":"十二月二十三日作兼呈晦叔"}
