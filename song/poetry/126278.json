{"author":"叶茵","id":126278,"strains":["仄仄平平仄仄平，仄平仄仄仄平平。","仄平仄仄仄平仄，平仄平平仄仄平。","仄仄仄平平仄仄，平平平仄仄平平。","平平仄仄平平仄，平仄平平仄仄平。"],"paragraphs":["粒粟悬悬左角钟，几年镇压梵王宫。","要知八万四千所，元在寻常一念中。","佛现紫金归胜地，僧夸乌石坠虚空。","毫光起处无人见，明月堂前玉几东。"],"title":"阿育王寺舍利塔"}
