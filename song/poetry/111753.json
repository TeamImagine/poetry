{"author":"刘克庄","id":111753,"strains":["仄仄平平仄仄平，平平仄仄仄平平。","仄平仄仄平平仄，仄仄平平仄仄平。","仄仄仄平仄平仄，仄平平仄仄平平。","平平仄仄平平仄，仄仄平平仄仄平。"],"paragraphs":["老马虺隤不服骖，累然病起泛溪南。","失侯我尚堪耘豆，出牧公方自种柑。","畏垒屡丰愧桑楚，汉嘉虽小屈岑参。","新年闻说茅柴贱，陌上逢人各半酣。"],"title":"又和感旧四首  其四"}
