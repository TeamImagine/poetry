{"author":"苏辙","id":197724,"strains":["平仄平平仄仄平，仄平平仄仄平平。","平平仄仄平平仄，仄仄平平仄仄平。","仄仄仄平平仄仄，平平仄仄仄平平。","平平仄仄平平仄，仄仄平平仄仄平。"],"paragraphs":["增筑园亭草木新，损花风雨怨频频。","筼筜似欲迎初暑，芍药犹堪送晚春。","薄暮出城仍有伴，携壶藉草更无巡。","归轩有喜知谁见，道上从横满醉人。"],"title":"次韵毛君游陈氏园"}
