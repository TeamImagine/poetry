{"author":"程公许","id":106283,"strains":["○平仄平仄，平仄仄平仄。","平仄仄仄平，仄仄平仄仄。","平○仄平仄，仄○仄仄仄。","○○○平仄，仄仄○平仄。","仄仄仄仄平，平平仄仄仄。","仄平平仄仄，仄仄仄平仄。","仄○仄平仄，平平仄○仄。","仄仄仄平平，○仄平仄仄。","仄仄○仄仄，仄平仄仄仄。","仄仄仄○○，○平仄平仄。"],"paragraphs":["空山学仙子，幽独性成癖。","谁令一念差，失脚尘网密。","随缘玩泡影，隠思晓继夕。","了了三生梦，掣电了无迹。","岂不志远游，谁为傅羽翼。","抱关觇紫气，跪履问黄石。","静虑傥冥契，玄机讵难入。","缟发古仙公，遗世而独立。","惝恍如有遇，一言曰守一。","引臂许相从，长生托瑶籍。"],"title":"游仙二章上范殿撰洁庵先生  其二"}
