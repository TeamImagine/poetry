{"author":"李频","id":26846,"strains":["平平仄仄○，仄仄仄平平。","仄仄平平仄，平平仄仄平。","○○平仄仄，仄仄仄平平。","平仄平平仄，平平仄仄平。","平平○仄仄，仄仄仄平平。","仄仄平○仄，平平仄仄平。"],"paragraphs":["良宵出户庭，极目向青冥。","海内逢康日，天边见寿星。","临空遥的的，竟晓独荧荧。","春后先依景，秋来忽近丁。","垂休临有道，作瑞掩前经。","岂比周王梦，徒言得九龄。"],"title":"府试老人星见"}
