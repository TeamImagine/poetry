{"author":"白居易","id":17351,"strains":["平仄平○仄，平平仄仄○。","仄平平仄仄，仄仄仄平平。","平仄平平仄，平平仄仄平。","平平仄平仄，平仄仄平平。","○仄平平仄，平平○仄平。","平平仄平○，仄仄仄○平。"],"paragraphs":["郊野游行熟，村园次第过。","蓦山寻浥涧，蹋水渡伊河。","寒食青青草，春风瑟瑟波。","逢人共杯酒，随马有笙歌。","胜事经非少，芳辰过亦多。","还须自知分，不老拟如何。"],"title":"闲游即事"}
