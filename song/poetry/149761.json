{"author":"方回","id":149761,"strains":["平仄平平仄仄平，仄平平仄仄平平。","仄平仄仄平平仄，仄仄平平仄仄平。","平仄仄平平仄仄，仄平仄平仄平平。","平平仄仄平平仄，平仄平平仄仄平。"],"paragraphs":["心事天涯客海涯，自筹何止一毫差。","枕诗夜夜欹檐溜，浊酒朝朝漉井花。","元日惯曾经百窘，幼男勉为讲三加。","扬扬喝道楼前过，肥马轻裘几子华。"],"title":"岁除次韵全君玉有怀二首  其一"}
