{"author":"魏了翁","id":103011,"strains":["仄仄平平仄仄平，仄平仄仄仄平平。","平平平仄仄平仄，仄仄仄平平仄平。","仄仄仄平平仄仄，仄平仄仄仄平平。","平平仄仄平平仄，仄仄平平平仄平。"],"paragraphs":["乱涧穿云十里闲，好风吹袂出重山。","潺潺流水半归壑，唧唧候虫皆闭关。","兴念岁时惊变态，静观物化识回环。","并溪的皪梅花树，已带明年春事还。"],"title":"李参政见招游龙鹤山归途有作  其二"}
